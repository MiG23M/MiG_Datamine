Gaijin Hüküm ve Koşullarında Değişiklik Bildirimi

Gaijin ile olan ilişkinizi yöneten belirli Hüküm ve Koşulları değiştirdik. Bu değişiklikler, Hüküm ve Koşullarda https://legal.gaijin.net/ bildirilen tarihlerde otomatik olarak geçerli olacaktır ve kabul ettiğiniz bu Hüküm ve Koşulların https://legal.gaijin.net/ önceki sürümlerinin yerini alacaktır.

Lütfen bu bildirimi dikkatle okuyun. Değişiklikleri legal.gaijin.net adresinde görebilirsiniz.

Değişikliklerin ardından hizmetlerimizi kullanmaya devam ederek bu değişiklikleri otomatik olarak kabul etmiş sayılırsınız. Bu değişiklikleri kabul etmek için başka bir işlem yapmanız gerekmez.

Belgelerimiz üzerindeki değişikliklerin çoğu küçük değişikliklerdir ve kurallarımızı daha net, anlaşılır ve şeffaf hâle getirme amacıyla yapılır.

Büyük değişikliklerin ve güncellemelerin özeti aşağıdadır:

* Gizlilik Politikası https://legal.gaijin.net/privacypolicy ve live.warthunder.com için özel Topluluk Kuralları önemli ölçüde revize edildi ve eklemeler yapıldı.
* Yeni politikalar ve kurallar eklendi: 
* Ticaret Politikası https://legal.gaijin.net/tradepolicy, 
* WT Live Telif Uyum Politikası https://legal.gaijin.net/wt-compliance-policy.
* Tüm oyun içi öğeleri, satın alındıkları ve etkinleştirildikleri belirli bir platforma (Windows, Xbox, PlayStation, iOS, Android vb.) bağlıdır. Oyun içi öğelerini platformlar arasında transfer etmek mümkün değildir. Bu nedenle, bir platformdan satın alınan oyun içi öğeleri platformlar değiştirildiğinde görüntülenmez ve kullanılamaz.
* Avustralya Tüketici Kanunu altında Avustralya mukimleri için oyun içi öğelerinde geçerli olan garantiler ve tüketici hakları, Mağaza Politikasına eklendi.
* ABD, Kanada ve Avustralya gibi farklı ülkelerden kullanıcılar için daha ayrıntılı anlaşmazlık çözümü yöntemleri ve yargı hükümleri eklendi. Ayrıca Hizmet Koşullarının yeni sürümü, zorunlu ön anlaşmazlık tahkimi ve 60 günlük önceden bildirim gereksinimi koşullarını içerir,
* “Kullanıcı tarafından oluşturulan içerik” kavramına açıklık getirildi ve kullanıcı tarafından oluşturulan içerik türleri için ödemeler, Katkı Anlaşmasında belirlendi.
* 5 yıl veya daha uzun süre etkin olmayan kullanıcı hesapları, oyun içi paralarla, satın alımlarla ve verilerle birlikte silinebilir. Bu, veri koruma kanunlarına uyum ve kullanıcı tabanını aktif tutmak amacıyla zorunlu bir işlemdir. 
* Gaijin oyunları için tüm davranış kuralları, daha kolay anlaşılması için artık tek bir belge içinde toplandı. Belirli Gaijin oyunları kendi özel kurallarına sahip olabilir. Genel kurallara ek olarak bu oyuna özel kurallara da uymanız gerekecektir. Gaijin oyunlarını oynuyorsanız her iki kurallar bütününe de uymanız gerektiğini unutmayın.
* Rumuzlar, klan adları ve profil açıklamalarına dair kurallar dâhil olmak üzere dünyanın her yanından kullanıcılarımıza rahat ve dostça bir oyun ortamı hazırlamak için yeni isimlendirme kuralları uygulamaya koyuldu.

Her zaman olduğu gibi hesabınıza ve hizmetlerimize erişmeye devam edebilirsiniz. Ancak bu değişiklikleri kabul etmiyorsanız hizmetlerimizi kullanmayı durdurmalısınız. 

Kişisel verilerinizi nasıl işlediğimiz hakkında sorularınız varsa dpo@gaijin.net adresinden Veri Koruma Yetkilimizle iletişime geçebilirsiniz.

Bu değişikliklerle ilgili başka sorularınız varsa support.gaijin.net adresinden Kullanıcı Destek Hizmetimizle iletişime geçebilirsiniz.

Hizmetlerimizi kullandığınız için teşekkür ederiz.

Saygılarımızla,
Gaijin Ekibi
