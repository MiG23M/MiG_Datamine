---------------------------------------------------------------------------------------------------------------------------------------------------------
FONTOS KÖZLEMÉNY
---------------------------------------------------------------------------------------------------------------------------------------------------------
A játékunkhoz való hozzáférés és az azzal való játék előtt el kell fogadnia az alábbi jogi dokumentumok tartalmat (a teljes szöveg elérhető ezen közlemény után):
* Adatvédelmi irányelvek – Ez a dokumentum elmagyarázza, hogyan kezeljük és védjük személyes adatait, miközben videójátékainkat és szolgáltatásainkat használja.
* Szolgáltatási feltételek – Ezek határozzák meg a Gaijin által nyújtott szolgáltatásokat a videójátékon belül, és az alábbi dokumentumokat foglalja magában:
	- Játékszabályok – Megállapítják a játékon belüli viselkedési szabályokat és korlátozásokat;
	- Végfelhasználói licencszerződés – Felvázolja a videójátékunkhoz kapcsolódó licencfeltételeket, korlátozásokat, restrikciókat és a felmondási feltételeket.
Kérjük, olvassa el ezeket a dokumentumokat alaposan, mielőtt elfogadná őket. Ha bármelyikükkel nem ért egyet, nem használhatja videójátékunkat vagy más kapcsolódó szolgáltatásainkat.
---------------------------------------------------------------------------------------------------------------------------------------------------------
GAIJIN ADATVÉDELMI IRÁNYELVEK
---------------------------------------------------------------------------------------------------------------------------------------------------------
Ezen Adatvédelmi irányelvek ismertetik a Gaijin Entertainment („Gaijin”, illetve „mi”) felhasználói személyes adatainak feldolgozását: hogyan gyűjtjük és használjuk az Ön személyes adatait, és az ezen személyes adatok feldolgozásával kapcsolatos jogait is lefedi. Magába foglalja a Gaijin tulajdonában álló és az általunk forgalmazott videójátékok („Játékok”) telepítésekor és az azokkal való játék közbeni adatfeldolgozást, beleértve a Játékok asztali és mobilverzióját is, illetve a játékplatformok használatát, a webhelyeinken való böngészést és termékeink vagy szolgáltatásaink bármilyen más módon való használatát, valamint az általunk szervezett eseményeken való részvételt („Szolgáltatások”).
Ezen Adatvédelmi irányelvek az Általános szerződési feltételek részét képezik, amelyek magukba foglalják a Gaijin általi szolgáltatásnyújtást szabályozó dokumentumokat, köztük a Szolgáltatási feltételeket.
1. RÓLUNK
Az adatait a Gaijin dolgozza fel, amely magába foglalja az alábbi jogalanyokat (attól függően, hogy melyik szolgáltatásokat veszi igénybe, vagy milyen más módon lép kapcsolatba a Gaijinnal):
	* Gaijin Network Ltd., amelynek bejegyzett címe: Ifigeneias street 63, Office 302, 2003 Strovolos, Nicosia, Ciprus;
	* Gaijin Distribution Kft., amelynek bejegyzett címe: Hungária körút 162-166., 1146 Budapest, Magyarország.
A személyes adatok bizonyos feldolgozására partnereink is adatkezelőknek minősülnek. Például, amikor játékkonzolokon vagy platformokon keresztül fér hozzá Szolgáltatásainkhoz, vagy amikor a Szolgáltatásokat más jogalanyokkal együtt nyújtjuk.
A velünk való kapcsolatfelvétel fő pontja a Gaijin ügyfélszolgálati portál. A privacy@gaijin.net e-mail-címen, vagy az alábbi címen is kapcsolatba léphet velünk: Ifigeneias street 63, Office 302, 2003 Strovolos, Nicosia, Ciprus (Gaijin Network Ltd.). További kapcsolatfelvételi információkkal kapcsolatban tekintse meg ezen Adatvédelmi irányelvek 14. szakaszát.
2. AZ ÁLTALUNK FELDOLGOZOTT ADATOK
2.1. Az Ön által szolgáltatott adatok
A Szolgáltatásaink igénybe vétele során bizonyos információkat szolgáltat számunkra, általában, amikor regisztrálja vagy kezeli Gaijin-fiókját, használja a Gaijin webhelyeit, a Gaijin játékaival játszik vagy egyéb szolgáltatásokat vesz igénybe, a Gaijin által nyújtott termékeket vagy szolgáltatásokat vásárol; beszélgetésekben vesz részt a fórumokon vagy a Gaijin közösségi médiáján; részt vesz kutatásainkban; támogatást vagy ügyfélszolgálati segítséget kér és kap, esetleg egy kérelemmel kapcsolatban kommunikál velünk.
Ezek az adatok az alábbi kategóriákat foglalják magukba:
Kapcsolatfelvételi információk. A legtöbb Szolgáltatásunk, mint például Játékaink és az általunk szervezett események, csak regisztrált fiókkal vehetők igénybe (Gaijin-fiók vagy a partnerplatformjainkon regisztrált fiók). A regisztrációs adatok főleg az e-mail-címét és becenevét tartalmazzák. A mobiltelefonszámát és egy másodlagos e-mail-címet is megadhat a jobb biztonság érdekében, illetve a fiókja helyreállításának lehetőségére, ha elveszíti a hozzáférést az elsődleges regisztrált e-mailjéhez. Ha Ön gyermekkorú vagy bármely más módon korlátozott jogi értelemben, arra is megkérhetjük, hogy szülője, gondviselője vagy bármilyen más jogi képviselő kapcsolatfelvételi adatait is adja meg.
A Gaijin ügyfélszolgálatának megadott adatok. Az Ön által megadott információkat gyűjtjük, amelyeket a Gaijin felé küldött kérdésekkel együtt ad meg, miközben ezekkel a kérdésekkel kapcsolatban kommunikál velünk. Amikor egy kérést küld el a Gaijin ügyfélszolgálatának e-mailben vagy a Gaijin ügyfélszolgálati portálon a Gaijin-fiókján keresztül, vagy egy Gaijin-fiókhoz nem kapcsolt e-mailen keresztül, anélkül, hogy bejelentkezne a Gaijin-fiókjába, a kéréssel együtt megadott adatokat gyűjtjük, köztük (1) az Ön e-mail-címét, nevét, becenevét; (2) az Ön üzenetét; (3) játékmeneti adatait; (4) vásárlásait és fizetési információit; (5) bármilyen más információt, amit a kérésével együtt beküld.
Biztonsági adatok. Amikor biztonsági problémák merülnek fel, a személyazonossága megerősítésére biztonsági kérdések megválaszolására kérhetjük fel. Válaszként olyan információkat várhatunk el, amelyek az Ön egyedi felhasználói adatait tartalmazzák, amelyeket egy Gaijin-fiók tulajdonosának elvárhatóan tudnia kell, például az e-mail-címét, a becenevét, bejelentkezési adatait, helymeghatározási adatokat, valamint játékmeneti adatokat.
2.2. Automatikusan begyűjtött adatok
A böngészőprogramja és eszköze adatokat továbbít nekünk, miközben Ön igénybe veszi a Gaijin-szolgáltatásokat, köztük:
Személyazonosítási információk. A Szolgáltatásaink használatával kapcsolatos adatokat gyűjthetünk be, hogy biztosítsuk felhasználóink biztonságát, fejlesszük Szolgáltatásaink felhasználói élményét, új Szolgáltatásokat fejlesszünk ki, és javítsunk a már létező Szolgáltatásokon. Például, a személyazonosítási információk közé tartozhat: (1) az Ön felhasználói azonosítója, (2) hozzávetőleges helymeghatározási információk (IP-cím és kapcsolódó információk, például egy országnév vagy város), valamint, de nem kizárólagosan (3) nyelvi preferenciák.
Ezenfelül, a fiókja biztonságának megerősítésére a Gaijin Passt biztosítjuk eszközként, hogy így nagyobb ellenőrzés alatt tarthassa Gaijin-fiókját. Az alkalmazás egyedi kódokat generál, amelyeket a Gaijin-fiókjába való bejelentkezésre lehet használni. Ha a Gaijin Passt használja, az eszközinformációit is begyűjtjük, hogy az alkalmazást fiókjához kapcsoljuk az ellenőrző kódok miatt.
Eszközadatok. Annak érdekében, hogy Szolgáltatásainkat az eszközéhez és használatának egyéb körülményeihez igazítsuk, információkat gyűjtünk az eszközéről is a kompatibilitás, funkcionalitás és a Szolgáltatásaink biztonsága miatt, a tartózkodási helyének megfelelő módosításokkal együtt. Ezek magukba foglalhatnak olyan információkat, mint az eszközazonosító, MAC-cím, hozzávetőleges tartózkodási hely, nyelvi beállítások, időzóna és lokalizációs beállítások, eszközinformációk, operációs rendszer, telepített alkalmazások, telefonos hálózati szolgáltató, hálózattípus és kapcsolat, internetkapcsolat sebessége, képernyőfelbontás és irány, az eszköz hardvertulajdonságai (CPU, GPU, RAM és ROM mérete, akkumulátor stb.), valamint egyéb szoftver- és hardverinformációk az eszközével kapcsolatban. 
Vásárlási adatok. A Szolgáltatásainkon keresztül elvégzett vásárlásokkal kapcsolatban is gyűjtünk információkat annak érdekében, hogy a Gaijin-fiókjában játékon belüli tárgyakat vásárolhasson. Az Ön személyazonossági adataihoz kapcsolt és Ön által vásárolt minden játékon belüli tárgy típusát (és adott esetben mennyiségét) is gyűjtjük, valamint a költségeiket is, hogy ezeket a vásárlásokat feltüntethessük Gaijin-fiókjában. Az adószabályozások miatt a fizetést végző személyről is gyűjtünk információkat. Ebből a célból csak korlátozott, kötelező adatokat dolgozunk fel a felhasználók vásárlásaival kapcsolatban, amely magába foglalja a vásárló nevét és címét, a fizetés összegét, és egyéb adóinformációkat. 
Cookie-k és hasonló technológiák. Cookie-kat és hasonló követőtechnológiákat használhatunk (pl. webes nyomjelzők, pixelek, eszközazonosítók stb.), hogy az ezekben az Adatvédelmi irányelvekben leírt célokból azonosítsuk Önt és/vagy az eszközét. További információkért arról, hogyan használjuk a cookie-fájlokat, látogasson el Cookie-szabályzatunk oldalára.
2.3. Adatok, amelyeket a játékaink használata közben gyűjtünk
A szolgáltatásaink használata, legfőképp a Játékainkkal való játék közben a játékfolyamat során generált, az Ön profiljával kapcsolatos adatokat gyűjthetünk. Ezek az adatok az alábbiakat foglalhatják magukba:
Játékadatok. A játékon belüli műveleteiről, a más játékosok és Ön közötti játékon belüli interakciókról, játékmeneteinek hosszáról és a játékban hozott döntéseiről adatokat gyűjthetünk. Továbbá a játékmenetéről felvételeket is gyűjthetünk, azonban ezeket korlátozott ideig tároljuk, és később töröljük őket.
Az Ön tartalmai. A szolgáltatásaink használata során elérhetővé tett adatokat is gyűjtjük, például a Játékainkkal való játék során posztolt üzeneteket, valamint a fórumainkon, közösségimédia-oldalainkon és csoportjainkban közölt posztjait és megjegyzéseit.
Információk az eszközteljesítményről. A szolgáltatásaink elérésére használt eszköz teljesítményéről is gyűjthetünk információkat, például összeomlási jelentések, a Játékainkkal való játék során felmerülő technikai problémák és az internetkapcsolat elvesztésével kapcsolatos információk.
Eseményadatok. Amennyiben részt vesz a Játékainkkal kapcsolatos eseményeken, amelyeket a Gaijin vagy partnereink rendeznek, információkat gyűjthetünk az ezeken az eseményeken nyújtott teljesítményével kapcsolatban, valamint olyan adatokat, amelyeken Ön tesz elérhetővé ezeken az eseményeken.
2.4. Harmadik felektől kapott adatok
Partnereinktől, társvállalatainktól és beszállítóinktól bizonyos adatokat kaphatunk, amelyek segítenek a felhasználóinknak való szolgáltatásnyújtást. Ezek az adatok az alábbiakat foglalhatják magukba:
Játékplatformokról származó adatok. A Szolgáltatásokon belüli néhány Játékunk független platformokon is elérhetők, például PlayStationön, Xboxon, Nintendo Switchen és mobil platformokon. Annak érdekében, hogy ezeken a platformokon szolgáltatásainkat Önnek nyújthassuk és tiszteletben tarthassuk preferenciáit, bizonyos információkat gyűjtünk, mint például a felhasználói azonosítók, amelyeket egy platform egy adott felhasználóhoz társít, e-mail-cím, hozzávetőleges tartózkodási hely, nyelv, és egyéb azonosításra alkalmas információ, amelyet egy platform gyűjt, információk a platform üzletében végzett vásárlásokról, illetve az Ön adott preferenciái, amelyek a szolgáltatásainkat tekintve relevánsak.
Hirdetési és elemzési adatok. Időről időre üzleti partnereket és beszállítókat alkalmazunk hirdetési és marketingelemzési célból. Ezek a harmadik felek (1) adatelemzésből származó fejlesztett adatokkal látnak el minket szolgáltatásaink és a szolgáltatásaink használata közbeni felhasználói élmény javítására; (2) csalás elleni adatok, hogy nyomon követhessük a csalásokat a hirdetésekben.
Fizetési információk. Fizetési szolgáltatóink gyűjtik az Ön hitelkártyaadatait, e-pénztárcája adatait és minden más fizetési információt, amely kapcsolódik vásárlási adataihoz és becenevéhez. Ezek az adatok a fizetett szolgáltatásaink megvásárlására használat fizetési módtól függenek. Csak fizetéshitelesítési adatokat gyűjtünk, és nem férünk hozzá ezekhez a fizetési információkhoz.
Nem gyűjtünk információkat nyilvános forrásokból, például közösségi médiáról, nyilvános jegyzékekből stb.
3. AZ ADATAI FELDOLGOZÁSÁNAK CÉLJAI
Az alábbi célokból gyűjtjük és dolgozzuk fel adatait:
Az Önnek való szolgáltatásnyújtás. A szolgáltatásaink használatához Ön elfogadja Általános szerződési feltételeinket, amelyek jogi dokumentumok összessége. Annak érdekében, hogy teljesíthessük a szerződésben foglaltakat, az alábbi célokból fel kell dolgoznunk az Ön személyes adatait:
	* Gaijin-fiókjának regisztrálása;
	* hozzáférés biztosítása Önnek Játékainkhoz és egyéb szolgáltatásainkhoz;
	* fizetések feldolgozása, amelyeket Ön szolgáltatásainkkal kapcsolatban végez el;
	* a fizetett Szolgáltatások engedélyezésére az Ön kérésére;
	* szolgáltatásaink kezelése;
	* technikai információk szolgáltatása és adminisztratív segítségnyújtás szolgáltatásaink kényelmes használata érdekében.
Ebből a célból a feldolgozott személyes adatok magukba foglalhatják az összes adatkategóriát, amelyeket vagy Ön szolgáltat a számunkra, vagy mi gyűjtünk be Öntől Szolgáltatásaink használata közben, vagy partnereinktől kapunk.
Az adatfeldolgozás jogalapja: szerződés teljesítése (Általános szerződési feltételek).
Szolgáltatásaink és felhasználói élményünk fejlesztése és javítása. Számunkra kulcsfontosságú szolgáltatásaink frissítése, és az Ön használati élményének javítása, valamint új szolgáltatások kifejlesztése. Ezért az Általános szerződési feltételekben megfogalmazott kötelezettségeink teljesítésén felül annak érdekében, hogy Önt minőségi Szolgáltatásokkal lássuk el, jogos érdekünket szolgálja az esetlegesen szükséges adatfeldolgozás az alábbi célokból:
	* a Szolgáltatások javítása és fejlesztése;
	* Szolgáltatásaink használata közbeni felhasználói élménye javítása;
	* Gaijin-fiókja és az általunk feldolgozott adatainak biztonsága elősegítése és erősítése;
	* az Önnel való kapcsolattartás a fórumokon és közösségi médián;
	* az Ön tájékoztatása a szolgáltatásaink frissítésével és javításával kapcsolatban, illetve releváns biztonsági és technikai értesítések küldése Önnek;
	* az Ön tájékoztatása eseményeinkről, versenyekről és Szolgáltatásainkkal kapcsolatos különleges ajánlatokról;
	* felhasználók követeléseire, panaszaira és egyéb kéréseire nyújtott válaszadás, illetve azok feldolgozása.
Az ezekből a célokból feldolgozott személyes adatok általában eszköz- és vásárlási adatokat foglalnak magukba, játékadatokat és eszközteljesítményi információkat, eseményadatokat; játékplatformokról származó adatokat, hirdetési és elemzési adatokat, illetve a meghatározott célokból szükséges egyéb adatokat.
Az adatfeldolgozás jogalapja: szerződés teljesítése (Általános szerződési feltételek); jogos érdek (Szolgáltatásaink fejlesztése, és azok személyre szabása felhasználóink érdekei szerint).
Preferenciái személyre szabása. Annak érdekében, hogy Szolgáltatásainkkal kapcsolatos friss hírekkel lássuk el Önt, tájékoztathatjuk a frissítésekről és új Szolgáltatásainkról vagy Szolgáltatásaink funkcióiról. Időről időre az Általános szerződési feltételek változásairól is tájékoztathatjuk.
Ebből a célból általában kapcsolatfelvételi információit és személyazonosítási információit dolgozzuk fel.
Az adatfeldolgozás jogalapja: hozzájárulás (akkor kerül megadásra, amikor kiválasztja, milyen híreket szeretne megkapni); szerződés teljesítése (Általános szerződési feltételek módosításai).
Jogszabályi rendelkezéseknek való megfelelés. A Gaijinra és tevékenységére vonatkozó törvényekben meghatározott követelményeknek való megfelelés érdekében, valamint a felhatalmazott állami vagy önkormányzati testületek által az alkalmazandó törvények értelmében tett kérések teljesítése érdekében a releváns jogi kereten belüli jogi kötelezettségek szerint fel kell dolgoznunk az Ön személyes adatait. Minden esetben pontosan megvizsgáljuk, hogy egy adott jogi kötelezettség teljesítéséhez szükséges-e az adatfeldolgozás.
Az adatok, amelyek ebből a célból szükségesek lehetnek, minden általunk feldolgozott adatkategóriát magukba foglalják. A leggyakoribb példák a vásárlási adatok, illetve a kapcsolatfelvételi információk.
Az adatfeldolgozás jogalapja: a jogi követelményeknek való megfelelés.
Követeléskezelés. Ha vitás ügybe keveredünk, akár felperesként, akár alperesként vagy harmadik félként, elképzelhető, hogy egy egyéni ügyben való álláspont megfelelő támogatására vagy bizonyítására személyes adatokat kell feldolgoznunk. Ez a felhatalmazott testületekkel való tárgyalásokra és vitarendezésre is vonatkozik.
Az adatok, amelyek ebből a célból szükségesek lehetnek, minden általunk feldolgozott adatkategóriát magába foglalják, a kérdéses követeléstől függően.
Az adatfeldolgozás jogalapja: jogos érdekünk (követeléskezelés és az azzal kapcsolatos álláspontunk támogatása).
Szerződéses kötelezettségeink teljesítése. Felhasználóinknak felajánlhatjuk, hogy a szolgáltatásainkkal kapcsolatos tevékenységekben partnerként részt vegyenek, például amikor egy felhasználó közreműködik a szolgáltatásainkkal kapcsolatos tartalom létrehozásában. Az ilyesféle partnerségi tevékenységbeli kötelezettségeink teljesítésére feldolgozzuk a személyes adatait. Ezek magukba foglalhatják az Ön személyazonosítási információit, az Ön tartalmait és fizetési információit.
Az adatfeldolgozás jogalapja: szerződés teljesítése (például a Gaijin hozzájárulási megállapodása, a Gaijin promóciós eseményekre vonatkozó általános szabályai), jogi kötelezettségeknek való megfelelés (további jelentések céljából).
Egyéb célok. A hozzájárulását kérhetjük, hogy személyes adatait más célokból is begyűjthessük és feldolgozhassuk.
Amikor ilyen feldolgozással kapcsolatban felkeressük Önt, a személyes adatok adott kategóriájának feldolgozására kérjük majd az Ön hozzájárulását.
Az adatfeldolgozás jogalapja: az Ön hozzájárulása.
4. AZ ADATOK MEGOSZTÁSA
Az Ön személyes adatait nem adjuk el, adjuk bérbe, osztjuk meg, terjesztjük, tesszük elérhetővé, visszük át vagy kommunikáljuk más módon harmadik feleknek pénzbeli vagy egyéb értékteljes ellentételezésért.
Azonban egyes nagyon korlátozott esetekben adatokat osztunk meg partnereinkkel, szolgáltatóinkkal és társvállalatainkkal, beleértve az Európai Gazdasági Térségen (EGT) kívül találhatókat is.
4.1. Kivel osztjuk meg adatait
Játékplatformok. Adatait megosztjuk a Játékok forgalmazásában részt vevő üzleti partnereinkkel, hogy azokról a platformokról elősegítsük a szolgáltatásainkhoz való hozzáférést, illetve hogy biztosítsuk a felhasználóink támogatását és a szolgáltatásainkkal kapcsolatos összes funkció elérését azon felhasználók számára, akik Játékainkkal játékplatformokon keresztül játszanak. Ezen partnereink némelyike az EGT-n kívül található. Például, ezek közé tartozik a Microsoft, amely az Xboxot működteti, a Nintendo, amely a Nintendo Switcht, illetve a Sony, amely a PlayStationt működteti.
Fizetési szolgáltatók. Jóváhagyott fizetési szolgáltatókat alkalmazunk, a szolgáltatásainkra vonatkozó fizetések feldolgozása érdekében. Az Ön régiójától függően az adatait megoszthatjuk ezen fizetési szolgáltatókkal, amelyek az adott régióban és országban engedélyezetten működnek.
Csalás elleni rendszerek. Szolgáltatásaink használata közben nyomon követhetjük az Ön által elvégzett műveleteket, és elemezhetjük az Ön által használt eszközöket és szoftvert a Gaijin Szolgáltatási feltételeinek és a Végfelhasználói licencszerződésnek való megfelelés érdekében, beleértve a csalás és megtévesztés megelőzését Játékainkban, valamint a toxikus viselkedés nyomon követését.
Hirdetési partnerek. Időről időre megbízzuk hirdetési partnereinket, hogy nyomon követő és elemző eszközeikkel támogassanak minket. Például megoszthatunk anonimizált információkat az eszközével, tartózkodási helyével és vásárlásaival, valamint a szolgáltatásaink használatával kapcsolatban. Egyes esetekben az ő harmadik fél partnereik feljavíthatják ezeket az adatokat azokkal az információkkal, amelyek már a birtokukban vannak, beleértve az Ön adatait is.
Operatív partnerek. Szerverhoszting-szolgáltatókat bízunk meg, hogy a szolgáltatásaink online biztosításának érdekében szükséges adatokat tárolják.
Szolgáltatók. Harmadik fél szolgáltatókkal is megoszthatjuk adatait, például szoftverfejlesztőkkel vagy adminisztrációs szolgáltatások szolgáltatóival.
Társvállalatok. Személyes adatait megoszthatjuk a Gaijin-csoporton belüli vállalatokkal és társult vállalkozásokkal.
Auditorok. Amikor az alkalmazandó törvény értelmében auditálási vagy pénzügyi jelentéstételi kötelezettségnek kell eleget tennünk, az ezeknek a kötelezettségeknek való megfelelés érdekében adatokat osztunk meg harmadik felekkel. Gondosan értékelünk minden egyes esetet, és csak a lehető legszükségesebb adatokat osztjuk meg.
Kormányzati szervek. Kormányzati szervekkel is osztunk meg adatokat közvetlenül vagy partnereinken keresztül, amikor az az alkalmazandó törvény értelmében, a felhatalmazott szervek törvényes kérésére vagy más okból kifolyólag szükséges, felhasználóink és saját jogaink és érdekeink védelme érdekében. Gondosan értékelünk minden egyes esetet, és csak a lehető legszükségesebb adatokat osztjuk meg.
Gaijin-felhasználók. Szolgáltatásaink más felhasználói láthatják az Ön egyes adatait, amikor egyes szolgáltatási funkciók azt lehetővé teszik. Például az Ön beceneve, avatárja (profilfotója), és az adatok, amiket a fiókjaihoz kapcsolt (beleértve a Steam-, PSN- és Apple Game Center-fiókokat) láthatók más játékosok számára. Bármilyen olyan tartalmat is láthatnak, amelyeket Ön nyilvános megoszt szolgáltatásainkon belül és közösségi médiáinkon (nyilvános fórumüzenetek, csatolt fájlok stb.), valamint egyes játékeredményeket is (játékon belüli értékelések és rangsorok), illetve az Ön teljesítményeit is.
Továbbá különleges hozzájárulását kérhetjük, hogy személyes adatait más célokból is megoszthassuk harmadik felekkel. Ebben az esetben meghatározzuk a harmadik feleket, a megosztott adatok hatáskörét, azok céljait, és az adatfeldolgozás szempontjából releváns egyéb további információkat is.
4.2. Az adatok külföldre való továbbítása
Világszerte működünk, ezért különböző országokban található harmadik feleknek továbbíthatjuk az adatait, köztük olyanoknak is, amelyek az Európai Gazdasági Térségen (EGT) kívül találhatók. Minden tőlünk telhetőt megteszünk – beleértve az alkalmazandó törvények által meghatározottakat –, hogy minden alkalommal biztosítsuk a személyes adatok megfelelő védelmét. Elképzelhető, hogy egyes országokban, amelyekbe továbbítjuk az adatait, nem ugyanazok az adatvédelmi törvények vannak érvényben, mint az Ön joghatósági területén.
Azonban az ilyen esetekben észszerű lépéseket teszünk annak biztosítására, hogy a harmadik felek, amelyeknek bármilyen személyes információkat továbbítunk, megfelelő adatvédelmet nyújtsanak. Elsősorban a Gaijin megfelelő fizikai, technikai és adminisztratív biztonsági intézkedéseket tesz adatai megfelelő védelme érdekében.
5. AZ ADATAI FELDOLGOZÁSÁNAK IDŐTARTAMA
Adatait egészen addig feldolgozzuk, amíg a feldolgozásuk célja, a törvényes megőrzési időszak és jogos érdekeink megkívánják, vagy amíg a tárolásuk technikailag szükséges.
Személyes adatait addig őrizzük meg, amíg az feldolgozási céljainkat (beleértve azt az időszakot, amíg a Gaijin-fiókja aktív az Általános szerződési feltételek értelmében), jogos érdekeinket, jogi vagy adattárolást igénylő technikai kötelezettségeket tekintve szükséges. Amennyiben nincsenek ennek ellentmondó jogi vagy szerződésbeli kötelezettségek, a tárolási vagy feldolgozási időszak lejárta után töröljük vagy anonimizáljuk adatait.
Kérjük, vegye figyelembe, hogy az alábbi esetekben jogunkban áll egyes felhasználói adatait megőriznünk, még az ilyen adatok törlésére irányuló kérése teljesítését követően is:
	* törvényes alap biztosítja adatai további feldolgozását az Ön hozzájárulásán kívül (például alkalmazandó törvények, mint például adózási vagy számviteli szabályozások, az „ismerd az ügyfeledet” elv, pénzmosás elleni szabályok és egyéb törvényes kötelezettségek és elvárások betartása érdekében);
	* az Ön felhasználói adatai olyan módon kerültek anonimizálásra, amely biztosítja, hogy nem lehet őket felhasználni az Ön azonosítására, így a továbbiakban nem számítanak személyazonosításra alkalmas adatoknak.
6. GYERMEKEK ADATAI
Felismerjük a gyermekek adatainak védelmének fontosságát, és megerősítjük különleges kötelességünket, hogy eszerint járjunk el. Így további lépéseket teszünk, hogy megbizonyosodjunk a felhasználó életkoráról, és korlátozzuk a hozzáférést szolgáltatásainkhoz azok számára, akik még nem érték el a megfelelő életkort.
Szándékosan nem gyűjtünk, tárolunk vagy bármilyen más módon nem dolgozunk fel személyes adatokat 16 éven aluli felhasználóktól, hacsak szülőjük, gondviselőjük, vagy bármilyen más szülői felelősséget gyakorló személy hozzájárulását nem adta erre.
Ha Ön szülő, gondviselő, vagy bármilyen más szülői felelősséget gyakorló személy, és szeretné visszavonni korábban adott hozzájárulását, vagy szeretné megtudni, hogy gyermeke megadta-e nekünk személyes adatait az Ön hozzájárulása nélkül, vagy ha úgy véli, hogy mi akaratlanul begyűjtöttük gyermeke adatait és ezeket az adatokat az alkalmazandó törvények megsértésével feldolgoztuk, küldjön nekünk egy kérelmet az adatok eltávolítására a Gaijin ügyfélszolgálatán keresztül. Annak érdekében, hogy egy ilyen kérésnek eleget tegyünk, megkérhetjük, hogy döntő bizonyítékkal szolgáljon arról, hogy:
	* a gyermek még nem töltötte be a 16 évet vagy az alkalmazandó törvények szerinti minimális beleegyezési korhatárt, és
	* Ön látja el a szülői felelősségeket ezen gyermek esetében.
Ha nyilvánvalóvá válik, hogy akaratlanul egy 16 éven aluli gyermek személyes adatait gyűjtöttük be (vagy egy olyan gyermekét, aki még nem érte el az alkalmazandó törvények szerinti minimális beleegyezési korhatárt) azon személy beleegyezése nélkül, aki a gyermekkel kapcsolatos szülői felelősségeket ellátja, minden észszerű lépést megteszünk, hogy minél hamarabb töröljük ezeket az adatokat, kivéve, ha törvény kötelez minket ezen adatok megtartására.
Nyomatékosan ajánljuk a szülőknek, törvényes gyámoknak vagy bármilyen más személynek, aki szülői felelősséggel bír, hogy tanítsák meg gyermekeiknek, hogy soha ne osszák meg valódi nevüket, címüket, telefonszámukat, pénzügyi adataikat és egyéb más különleges adatot saját magukkal kapcsolatban szolgáltatásaink, játékon belüli csevegőink vagy webhelyeink (fórumok, kommentárok stb.) használata közben, vagy egyéb módon az interneten.
7. AZ ADATOK BIZTONSÁGÁNAK BIZTOSÍTÁSA
Folyamatosan azon dolgozunk, hogy adatai biztosítására mind adminisztratív, mind technikai intézkedéseket hozzunk létre, fejlesszünk és vezessünk be. Ezek az intézkedések az Ön adatai védelmét szolgálják illetéktelen műveletekkel szemben, amelyeket harmadik felek hajthatnak végre vagy véletlenül is megtörténhetnek, például az adataihoz való illetéktelen hozzáférés, azok megosztása, módosítása, megsemmisítése vagy más rosszindulatú felhasználása, illetve adatai véletlenszerű elvesztése vagy megváltoztatása. Minden észszerű lépést és intézkedést megteszünk, amelyek szükségesek ahhoz, hogy adatait biztonságosan kezeljük ezeknek az Adatvédelmi irányelveknek megfelelően.
Kérjük, vegye figyelembe, hogy olyan szervereket is működtetünk, amelyeken az adatait tartalmazó információkat tárolunk az EGT-n kívül.
8. AUTOMATIKUS DÖNTÉSHOZATAL ÉS ONLINE KÖVETÉS
A Gaijin saját maga nem használja az Ön adatait profilalkotásra vagy bármilyen más automatikus döntéshozatalra, amely valamilyen módon hatással lehetne Önre, beleértve az Ön hozzáférését a szolgáltatásokhoz vagy más jogokhoz az Általános szerződési feltételek értelmében.
Ugyanakkor egyes partnereink a 4. szakaszban („Az adatok megosztása”) ismertetett módon automatikus döntéshozatalt alkalmazhatnak az általunk megosztott adatok feldolgozása során (például csalás elleni vagy az igazságtalan játék megelőzésének céljából).
Különféle technikákat alkalmazunk a webhelyeinken, amelyek segítségével mi és az általunk megbízott harmadik felek felismerhetik Önt a webhely használata során, és esetleg több látogatás folyamán követheti Önt. Ezeket az adatokat lényegében arra használjuk, hogy javítsuk és személyre szabjuk az Ön élményét webhelyeinkkel kapcsolatban. Ez úgy működik, hogy rendszereink vagy partnereink rendszerei felismerik Önt (a böngészőjének küldött úgynevezett „cookie-kkal” a további azonosítás érdekében), amikor bármely Gaijin-webhelyre lép, és a webhelybeállításokat és tartalmakat az ön preferenciái és korábbi élményei alapján személyre szabja.
9. AZ ÖN JOGAI
9.1. A személyes adataival kapcsolatos jogai
Adatai általunk való feldolgozásával az alkalmazandó adatvédelmi törvényektől függően az alábbi jogai vannak.
Tájékoztatáshoz való jog. Joga van arra, hogy tájékoztatást kapjon azzal kapcsolatban, hogyan gyűjtjük és használjuk fel a személyes adatokat.
Hozzáférés joga. Joga van megkérni minket arra, hogy megmutassuk, milyen adatokat tárolunk Önről, illetve hogy másolatot adjunk azokról.
Helyesbítéshez való jog. Joga van megkérni minket arra, helyesbítsük az Ön személyes adatait, ha azok helytelenek, nem teljesek, lejártak, pontatlanok, jogtalanul került hozzánk vagy már nem relevánsak a feldolgozás célját tekintve.
Törléshez („elfeledtetéshez”) való jog. Megkérheti a Gaijint, hogy törölje adatait, kivéve, ha az alkalmazandó törvények értelmében továbbra is fel kell dolgoznunk egyes személyes információit.
Adathordozhatósághoz való jog. Joga van megkérni minket arra, hogy az adatait strukturált, széles körben használt, géppel olvasható formátumban megkapja, vagy amennyiben az technikailag lehetséges és észszerű, kérheti, hogy a Gaijin azokat az adatokat közvetlenül egy harmadik félnek továbbítsa.
Az adatkezelés korlátozásához való jog. Joga van arra, hogy bizonyos körülmények között teljesen vagy részben korlátozza az adatai felhasználását, kivéve, ha az alkalmazandó törvények értelmében továbbra is fel kell dolgoznunk egyes személyes információit.
Hozzájárulás visszavonásának joga. Azokban az esetekben, amikor az adatait az Ön szabadon adott hozzájárulása alapján dolgozzuk fel, bármikor joga van visszavonni a korábban adott hozzájárulását.
Tiltakozáshoz való jog. Bármikor joga van tiltakozni személyes adatai feldolgozása ellen. 
Automatizált döntéshozatal elleni fellépéshez való jog. Azokban az esetekben, amikor az adatfeldolgozás kizárólag automatizált döntéshozatalon alapul, vagy profilalkotás történik, joga van tiltakozni az ilyesféle feldolgozás ellen.
9.2. Jogai érvényesítése
Amennyiben ezen jogai közül bármelyiket érvényesíteni szeretné az Ön személyes adatainak Gaijin általi feldolgozásával kapcsolatban, küldjön egy kérést a Gaijin-fiókjában való bejelentkezés után a Gaijin ügyfélszolgálatának. Azért kérjük arra, hogy jelentkezzen be Gaijin-fiókjával, hogy megbizonyosodjunk személyazonosságáról, és korlátozzuk azon eseteket, amelyekben harmadik felek hozzáférnek az Ön személyes adataihoz, vagy bármilyen más módon hatással vannak személyes adatai feldolgozására és érintettként való jogai gyakorlására.
Előfordulhat, hogy elveszíti a Gaijin-fiókjához való hozzáférést. Ebben az esetben továbbra is érvényesítheti jogait. Amikor azonosítatlan kérése beérkezik a Gaijin ügyfélszolgálatához, az azonosítása érdekében biztonsági adatait kérhetjük, hogy visszaállíthassuk a Gaijin-fiókjához való hozzáférését. Általában ezek a kérdések az Ön fiókjára és olyan játékadataira vonatkoznak, amelyeket észszerűen csak Ön ismerhet.
A fent említett jogokkal bír érintettként személyes adatai feldolgozásával kapcsolatban független adatkezelőként eljáró partnereink által. Jogai érvényesítése érdekében kapcsolatba léphet ezen partnerekkel.
9.3. Adattörlés
Ha úgy dönt, hogy töröltetni szeretné az általunk Önről tárolt adatokat, töröljük adatait, amennyiben az lehetséges figyelembe véve más felhasználókat és adattárolási kötelezettségeinket az alkalmazandó törvények értelmében.
Kérjük, vegye figyelembe, hogy az adattörlés az Ön Gaijin-fiókjának teljes és visszavonhatatlan törlését eredményezi. Ez azt jelenti, hogy a törlés után nem lesz lehetséges visszaállítani a játékban elért előrehaladását, a megszerezett játékon belüli eszközöket és fizetőeszközöket.
Először felfüggesztjük a fiókját, míg előhívjuk az Önről általunk tárolt összes személyes adatot. Ez azt jelenti, hogy nem fog tudni hozzáférni szolgáltatásainkhoz. Szabály szerint 30 napon belül töröljük a személyes adatokat. Azonban, ha több időre van szükségünk technikai problémák és a kérés összetettségének kezelésére, akkor is 2 hónapon belül teljesítjük a törlési kérelmet.
Ha szeretné helyreállítani a fiókját adattörlési kérelme beküldése után, a fiók felfüggesztése utáni 30 napon belül erre vonatkozó kérést küldhet a Gaijin ügyfélszolgálatán keresztül. Ebben az esetben helyreállítjuk a Gaijin-fiókját, és tudatjuk Önnel, ha a törlési folyamatot továbbra is teljesíteni kell. Más esetben véglegesen töröljük fiókját és személyes adatait ezen felfüggesztési időszak lejárta után.
10. HOZZÁJÁRULÁSÁNAK VISSZAVONÁSA
Ezen Adatvédelmi irányelvek értelmében bármikor visszavonhatja hozzájárulását adatai feldolgozásához úgy, hogy a fiókbeállításain keresztül a Gaijin-fiókja törlését kezdeményezi, majd az ilyen törlési kérelem után a Gaijin által adott instrukciókat követi.
Ha egy adott feldolgozási céllal kapcsolatban szeretné visszavonni hozzájárulását, kérjük lépjen velünk kapcsolatba a Gaijin ügyfélszolgálati portálon keresztül. Azonban fenntartjuk a jogot a szolgáltatásnyújtás megszüntetésére, ha a hozzájárulásának visszavonása nem egyeztethető össze a szolgáltatásnyújtással az Általános szerződési feltételekben előírt módon. Kérjük, vegye figyelembe, hogy az ilyen visszavonás nincs hatással a visszavonás előtti hozzájárulás érvényességére, és fenntartjuk a jogot adatai feldolgozására egyéb jogszerű alapon, amennyiben azt megengedik az alkalmazandó törvények.
A játékaink (vagy bármely más, szolgáltatásainkhoz kapcsolódó applikáció) eltávolítása eszközéről nem eredményezi automatikusan a hozzájárulás visszavonását vagy a személyes adatainak a szervereinkről való törlését.
11. KALIFORNIAI LAKOSOKNAK
Ez a szakasz csak azokra a felhasználókra vonatkozik, akik az amerikai egyesült államokbeli Kaliforniában élnek.
A kaliforniai fogyasztóvédelmi törvények az alábbi jogokat biztosítják Kalifornia lakosainak: az Önről általunk gyűjtött személyes adatok megosztásának kérelmét; ezen adatok törlését, személyes adatok értékesítésének megtagadását (ha történik értékesítés). Ezeket a garanciákat tiszteletben tartjuk, és biztosítjuk ezen jogok gyakorlását azon felhasználóink számára, akik Kaliforniában élnek.
Adatok megosztása vagy értékesítése
Az elmúlt 12 hónapban a kaliforniai törvények értelmében nem értékesítettük személyes adatait. Felhasználóinkat tiszteletben tartva nem is tervezzük személyes adatai értékesítését a jövőben.
Ez azt jelenti, hogy nem osztjuk meg az Ön személyes adatait harmadik felekkel kereskedelmi alapon az ő céljaikra való további felhasználásra. Csak magas minőségű szolgáltatások nyújtására, szolgáltatásainkkal kapcsolatos élményének javítására és marketingjükre, valamint az ezen Adatvédelmi irányelvek 4. szakaszában ismertetett egyéb célokra osztunk meg adatokat.
Az Ön jogai
A kaliforniai törvények értelmében az alábbi jogai vannak személyes információit tekintve:
A tudomásszerzéshez való jog. Kaliforniai lakosként joga van tudni azokról a személyes információkról, amelyeket a Gaijin gyűjtött Önről a kérést megelőző 12 hónapban, és arról, hogyan kerülnek felhasználásra és megosztásra ezek az adatok.
Adathordozhatósághoz való jog. Ha kaliforniai lakos, joga van elkérni tőlünk a személyes információit egy könnyen használható formátumban, hogy ezeket az információkat átvihesse egy másik jogalanyhoz.
A törléshez való jog. Joga van a Gaijin által Önről tárolt vagy harmadik felekkel megosztott személyes információk törlését kérni. A személyes információi törlése a Gaijin-fiókja végleges törlését jelenti. Miután a Gaijin-fiókja törlésre került, az adatok helyreállítása nem lehetséges, beleértve a játékban elért előrehaladását és a szolgáltatásainkon belül végzett vásárlásokat is.
Engedélyezéshez és megtagadáshoz való jog. Kaliforniai lakosként megtagadhatja személyes információi értékesítését a kaliforniai jog értelmében.
Hátrányos megkülönböztetéstől való mentesség joga. A kaliforniai törvények meggátolják, hogy a személyes információkkal kapcsolatos jogok gyakorlása alapján hátrányos megkülönböztetésben legyen része, például, hogy más minőségű termékeket vagy szolgáltatásokat nyújtsanak, más árakat ajánljanak fel vagy büntetéseket szabjanak ki Önnek.
Ha szeretné megtudni, hogyan élhet jogaival, tekintse meg a 9. szakaszt fentebb.
12. NEVADAI LAKOSOKNAK
Ez a szakasz csak azokra a felhasználókra vonatkozik, akik az amerikai egyesült államokbeli Nevadában élnek.
Amennyiben Ön nevadai lakos, és bármilyen Gaijin-szolgáltatást vásárolt (beleértve a játékon belüli tárgyakat is), a nevadai törvények értelmében megtagadhatja a nevadai jogban megfogalmazott információk értesítését (például a nevét, lakcímét, e-mail-címét, telefonszámát, és minden más olyan információt, amely alapján egy személy azonosítható).
A Gaijin nem értékesíti a felhasználói személyes adatait harmadik feleknek, és ezt nem is tervezi. Azonban a jogban megfogalmazott információk értékesítésének megtagadásának joga megmarad Önnek, abban esetben, ha a Gaijin elkezdi ezen adatok értékesítését a jövőben.
13. FRISSÍTÉSEK
Ezeket az Adatvédelmi irányelveket időről időre megváltoztathatjuk.
Jelentős változtatások esetén a frissített irányelvek megfelelő frissítési értesítés és az Ön hozzájárulásának újbóli megerősítésének tárgyát képezik. Hacsak nem fogadja el a dokumentum átdolgozott verzióját, jogunkban áll felfüggeszteni az Önnek való szolgáltatásnyújtást, amennyiben ahhoz adatainak általunk való feldolgozására van szükség. Kisebb változtatások esetén nem értesítjük, Ön magára vállalja, hogy az ilyen változtatásokat saját maga ellenőrizze. Az Adatvédelmi irányelvek módosításai a módosított Adatvédelmi irányelvek közzététele utáni napon lépnek érvénybe.
14. KAPCSOLATFELVÉTEL
Ha bármilyen kérdése van arról, ahogy a Gaijin feldolgozza a személyes adatokat, vagy ha nem ért egyet azzal, ahogy a személyes adatait feldolgozzuk és védelmezzük, lépjen velünk kapcsolatba.
A velünk való kapcsolatfelvétel fő pontja a Gaijin ügyfélszolgálati portál. E-mailen keresztül is kapcsolatba léphet velünk a privacy@gaijin.net e-mail-címen, vagy levélben az alábbi címen: Ifigeneias street 63, Office 302, 2003 Strovolos, Nicosia, Ciprus (Gaijin Network Ltd.).
További kérdés vagy panasz esetén, kérjük vegye fel a kapcsolatot adatvédelmi tisztviselőnkkel a dpo@gaijin.net e-mail-címen, vagy levélben az alábbi címen: Gaijin Network Ltd., Ifigeneias street 63, Office 302, 2003 Strovolos, Nicosia, Cyprus (attention to: Data Protection Officer).
Joga van panaszt benyújtani a fő adatvédelmi felügyeleti hatóságunkhoz Cipruson, vagy a saját tartózkodási országában.
Legutóbbi frissítés: Szeptember 14. 2023.
---------------------------------------------------------------------------------------------------------------------------------------------------------
GAIJIN SZOLGÁLTATÁSI FELTÉTELEK
---------------------------------------------------------------------------------------------------------------------------------------------------------
FONTOS KÖZLEMÉNY: VEGYE FIGYELEMBE, HOGY EZEN FELTÉTELEK 12. SZAKASZA MAGÁBA FOGLALJA A KÖTELEZEŐ EREJŰ VÁLASZTOTT BÍRÓSÁGI ELJÁRÁSSAL ÉS A CSOPORTOS KERESETRŐL VALÓ LEMONDÁSSAL KAPCSOLATOS RENDELKEZÉSEKET, AMELYEK HATÁSSAL VANNAK A VITÁS ÜGYEK MEGOLDÁSÁVAL KAPCSOLATOS JOGAIRA. KÉRJÜK, FIGYELMESEN OLVASSA EL A 12.4-ES BEKEZDÉST EZEN FELTÉTELEK ELFOGADÁSA ELŐTT.
EGYES VITATÍPUSOK KIVÉTELÉVEL ÖN ELFOGADJA, HOGY AZ ÖN ÉS A GAIJIN KÖZÖTT FELMERÜLŐ JOGVITÁK RENDEZÉSE KÖTELEZŐ ÉRVÉNYŰ, EGYEDI VÁLASZTOTTBÍRÓSÁGI DÖNTÉS ÁLTAL TÖRTÉNIK, ÉS ÖN LEMOND ARRÓL A JOGÁRÓL, HOGY RÉSZT VEGYEN BÁRMILYEN CSOPORTOS PERBEN VAGY CSOPORTOS JOGÉRVÉNYESÍTÉSBEN VÁLASZTOTTBÍRÁSKODÁS KERETÉBEN.
Ezek a Szolgáltatási feltételek („Feltételek”) az Általános szerződési feltételek (az alábbiak szerint meghatározott) részét képezik, és ezek vonatkoznak a Gaijin szolgáltatásainak Ön általi igénybevételére. Egyes Szolgáltatások további jogi aktusok által is szabályozottak, amennyiben az Általános szerződési feltételek kifejezetten rendelkeznek róla.
HA NEM FOGADJA EL EZEKET A FELTÉTELEKET, VAGY BÁRMELY OLYAN DOKUMENUTMOT, AMELY A SZOLGÁLTATÁSOK HASZNÁLATÁT SZABÁLYOZZA, ÉS AZ ÁLTALÁNOS SZERZŐDÉSI FELTÉTELEK SZERVES RÉSZÉT KÉPEZIK, KÉRJÜK, NE HASZNÁLJA TOVÁBB SZOLGÁLTATÁSAINKAT. AZ ÁLTALÁNOS SZERZŐDÉSI FELTÉTELEK (BELEÉRTVE EZEKET A FELTÉTELEKET) ANGOL VERZIÓJA AZ EGYEDÜLI EREDETI VERZIÓ. AMENNYIBEN BÁRMILYEN ELTÉRÉS, KÉRÉDÉS VAGY VITA MERÜLNE FEL A JELENTÉST, FORMÁT, ÉRVÉNYESSÉGET VAGY ÉRTELMEZÉST ILLETŐLEG, EZT KELL IRÁNYADÓNAK TEKINTENI.
1. MEGHATÁROZÁSOK
„Adminisztrátorok”: a Gaijin, a Gaijin által felhatalmazott harmadik felek, illetve a Gaijin által a játékosok Általános szerződési feltételeknek való megfelelésének nyomon követésére kinevezett személy vagy személyek csoportja.
„Némítás”: a játékon belül kiszabott büntetés ezen játékszabályok megsértéséért a játékos játékok csevegőinek használatában való meggátolásával.
„Szolgáltatás/szolgáltatások”: a Gaijin bármely digitális terméke, pl. webhely, játékok, mobil alkalmazások (pl. a Gaijin Pass alkalmazás vagy az Assistant for War Thunder alkalmazás), vagy egyéb szolgáltatások, például a Gaijin Store (store.gaijin.net) és a Gaijin Marketplace (trade.gaijin.net), beleértve bármilyen elérhető információt és/vagy tartalmat. A tartalmak magukba foglalhatnak bármilyen szellemi tulajdont, pl. adatbázisokat, márkajegyeket, szoftvereket, szöveget, tervet, grafikát, videó-/audióanyagokat, filmeket, üzeneteket, képeket, felépítményt stb.
„Gaijin”: az alábbi jogalanyok egyike (az alább ismertetett körülményektől függően):
	* A Szolgáltatások közvetlenül a felhasználónak való nyújtásakor – Gaijin Network Ltd, amelynek bejegyzett címe: Ifigeneias street 63, Office 302, 2003 Strovolos, Nicosia, Ciprus;
	* Amikor a Szolgáltatásokat harmadik felek platformjain nyújtják (pl. Steam, PlayStation Network, Xbox Live, GOG, Google Play Store, Apple App Store) – Gaijin Distribution Kft., amelynek bejegyzett címe: Hungária körút 162-166., 1146 Budapest, Magyarország.
A Feltételekben a Gaijinra a „mi”, „minket” vagy „miénk” szavakkal is történhet utalás.
„Felhasználó”: bármely Szolgáltatás használója. A Feltételekben a felhasználóra az „Ön”, „Önt” vagy „Öné” szavakkal is történhet utalás. Ha nem fogadja el ezeket a feltételeket, nem használhatja szolgáltatásainkat, és ugyanakkor nem tartható felhasználónak ezen meghatározás szerint.
“Webhely”: a Gaijin által működtetett bármely webhely.
„Játékok”: a Gaijin által kiadott és/vagy a Gaijin által a felhasználó számára a végfelhasználói licencszerződés értelmében licencelt bármely videójáték bármilyen platformon (azaz Windowson, Xboxon, PlayStationön, iOS-en, Androidon stb.), többek között, de nem kizárólag a War Thunder, Crossout, Star Conflict, CRSED, F.O.A.D., Enlisted, Age of Water és mások.
„Játékhoz való hozzáférés korlátozása”: a játékon belül kiszabott büntetés ezen játékszabályok megsértéséért a felhasználó a játékba való belépésének és az abban való részvétel lehetőségének letiltása formájában.
„Fiók”: a felhasználó által a Szolgáltatások használatára regisztrált személyes Gaijin-fiók.
„Általános szerződési feltételek”: bármelyik dokumentum, amely a Gaijin általi szolgáltatásnyújtást szabályozza, köztük az alábbiakban meghatározottakat:
	* Alapvető felhasználói szerződések
	Szolgáltatási feltételek (ezen dokumentum)
	Végfelhasználói licencszerződés (“licencszerződés”) (a Szolgáltatási feltételek 2. melléklete)
	* Személyes adatok és cookie-k
	Adatvédelmi irányelvek
	Cookie-szabályzat
	* Értékesítés/kereskedés
	Áruház szabályzata
	Kereskedési szabályzat
	* Felhasználó által létrehozott tartalom
	Hozzájárulási megállapodás
	Irányelvek tartalomkészítők számára
	WT Live szerzői jogi megfelelőségre vonatkozó irányelvek
	* Viselkedésre vonatkozó szabályok
	Játékszabályok (a Szolgáltatási feltételek 1. melléklete)
	Közösségi irányelvek
	* Eseményekre vonatkozó szabályok
	Bajnokságokra vonatkozó szabályok
	Promóciós eseményekre vonatkozó általános szabályok
és egyéb dokumentumok, megállapodások, irányelvek, szabályok vagy iránymutatások (vagy bármi más), amelyek elérhetők a legal.gaijin.net oldalon.
Az Általános szerződési feltételek a Feltételek kulcsfontosságú részét képezik. A Feltételek elfogadásával az Általános szerződési feltételek rendelkezéseit is elismeri és elfogadja. Az Általános szerződési feltételekre tett bármely hivatkozás ezekre a Feltételekre is vonatkozik, hacsak kifejezetten másként nem kerül meghatározásra.
VEGYE FIGYELEMBE, hogy a (Játékokkal vagy más Szolgáltatásokkal kapcsolatos) webhelyek további szabályozásokat tartalmazhatnak, köztünk a fent meghatározott Általános szerződési feltételeken felüli, az Ön és a Gaijin közötti kapcsolatot szabályozó egyéb dokumentumok.
2. SZOLGÁLTATÁSOK HASZNÁLATA
2.1. A Szolgáltatásokat NEM nyújtjuk 16 éven aluli felhasználóknak (kivéve, ha Ön szülő vagy törvényes gyám, és a Szolgáltatások az Ön hozzájárulásával az Ön gyermekének szólnak). A Feltételek elfogadásával és a Szolgáltatások igénybevételével megerősíti, hogy Ön 16 éves vagy annál idősebb. A Gaijin más életkorú felhasználóknak is nyújthat Szolgáltatásokat vagy korlátozhatja a szolgáltatásnyújtást, amennyiben az megfelel a helyi törvényeknek. Ha Ön szülő vagy törvényes gyám, a fiókját Önnek kell figyelemmel kísérnie, hogy korlátozza annak kiskorúak általi használatát, és Önnek kell megtagadnia a hozzáférést 16 éven aluli gyermekek számára. Ön teljes felelősséget vállal a Szolgáltatás kiskorúak általi használatáért a fiókjával kapcsolatban. Egyedül Ön felelős abban az esetben, ha kiskorúak használják az Ön hitelkártyáját vagy bármely más fizetési eszközt (pl. PayPal és Facebook-kreditek).
2.2. A Gaijin saját belátása szerint bármikor kérheti a felhasználó életkorának megerősítését.
2.3. Egyes szolgáltatások nem megfelelőek epilepsziával, rohamokkal vagy egyéb, egészségügyi elővigyázatosságot megkívánó betegségekkel élők számára. A felhasználónak saját magának kell eldönteni, hogy a szolgáltatások árthatnak-e egészségének. Ebben az esetben a felhasználónak azonnal abba kell hagynia a szolgáltatások használatát. A Szolgáltatások használata előtt javasoljuk, hogy kérjen orvosi tanácsot.
2.4. A felhasználó nem használja a szolgáltatásokat, ha a Gaijin már korábban kitiltotta a felhasználót az Általános szerződési feltételek (köztük ezen Feltételek) megsértéséért.
2.5. A szolgáltatások frissülhetnek vagy módosulhatnak a felhasználó beleegyezése vagy értesítése nélkül. A törvények által megengedett mértékig a szolgáltatásokat „AHOGY VAN” és „AHOGY ELÉRHETŐ” alapon nyújtjuk. A Gaijin nem garantálja a felhasználó szükségleteinek és elvárásaink kielégítését, hacsak azt az Általános szerződési feltételek kifejezetten és egyértelműen meg nem határozzák.
2.6. A Gaijin fenntartja a jogot a szolgáltatásnyújtás megszüntetésére bármikor, akár véglegesen, akár ideiglenesen, bárminemű kártérítés vagy visszatérítés nélkül a lentebb található 3.8-as bekezdésben leírt események bekövetkeztekor vagy észszerű értesítést követően.
2.7. Lehetséges, hogy a szolgáltatások nem elérhetők egyes országokban, és a Gaijinnak jogában áll, hogy saját belátása szerint korlátozza a szolgáltatásnyújtást bármelyik területen bármikor. Ebben az esetben az Általános szerződési feltételek érvénytelennek minősülnek az ilyen területeken, és a Gaijinnak nem keletkeznek kötelezettségei ezt követően.
2.8. Saját belátása szerint, vagy addig, ameddig az észszerű, a Gaijin időről időre ingyenes technikai segítségnyújtást is felajánlhat a szolgáltatásokhoz. A felhasználó elfogadja, hogy a technikai segítségnyújtás, a karbantartási műveletek vagy egyéb körülmények miatt a szolgáltatások elérhetetlenné válhatnak vagy leállhatnak. A felhasználó elfogadja, hogy a technikai segítségnyújtás, a karbantartási műveletek vagy egyéb okok miatti leállások tipikusak, és nincsenek hatással a Szolgáltatás minőségére.
2.9. Egyes szolgáltatásokat harmadik felek különféle játékplatformjain nyújthatjuk (Steam, PlayStation, Xbox stb.). Ez ilyen platformok használata a saját általános szerződési feltételeik hatálya alá tartozik. A Gaijin nem szabályozza vagy kontrollálja ezen platformok a felhasználó általi használatát; a harmadik felek platformjaira tett bármilyen hivatkozás a Gaijin által „AHOGY VAN” alapon történik, bármilyen nemű, akár közvetlen vagy közvetett garancia nélkül.
2.10. A felhasználó elismeri és elfogadja, hogy a Gaijin nem köteles a felhasználónak bármilyen kifejezett támogatást vagy karbantartást nyújtani a szolgáltatásnyújtással kapcsolatban, kivéve, ha a Gaijinnak az alkalmazandó törvények értelmében erre vonatkozó kötelezettsége van. Azonban a jelen Feltételek egyéb rendelkezéseinek megfelelően a Gaijin igyekszik a felhasználónak segíteni a szolgáltatásokkal kapcsolatban felmerülő problémákkal vagy kérdésekkel. Az alább, a 13. szakaszban ismertetettek szerint léphet kapcsolatba ügyféltámogató szolgáltatásunkkal. A kérésére adott válasz meggyorsítása érdekében, kérjük, tudassa a Gaijin képviselőivel az összes információt, amelyekre szükségük van a probléma megoldására észszerű időn belül.
2.11. A szolgáltatások harmadik felek webhelyeire vezető hivatkozásokat tartalmazhatnak. A hivatkozott webhelyek nincsenek a Gaijin irányítása alatt, és a Gaijin nem felelős egy hivatkozott webhely tartalmáért vagy az azon található hivatkozásokért. A Gaijin ezeket a hivatkozásokat csak a kényelem érdekében ajánlja fel, és a hivatkozások felvétele nem jelenti azt, hogy a Gaijin jóváhagyja a webhelyet. A harmadik fél webhelyének használatára annak a harmadik félnek az általános szerződési feltételei és/vagy adatvédelmi irányelvei vonatkoznak. Javasoljuk, hogy figyelmesen olvassa el őket az elfogadásuk előtt.
2.12. A felhasználó a Gaijinnal való minden kommunikációt bizalmasan kezel, beleértve az ügyféltámogató szolgáltatással folytatottat is. A Gaijintól (vagy bármilyen képviselőjétől) kapott információ, többek között, de nem kizárólag, a technikai, ügyfél- vagy egyéb támogatási problémák bizalmasak, és nem hozhatók nyilvánosságra vagy oszthatók meg harmadik felekkel a Gaijin kifejezett engedélye nélkül.
3. FIÓK
3.1. A szolgáltatások használatára a felhasználó egy fiókot hoz létre, és megadja a Gaijin Adatvédelmi irányelveiben meghatározottak szerint a szolgáltatásnyújtáshoz szükséges információkat.
3.2. Kizárólag a felhasználó felelőssége, hogy pontos és valós információkat osszon meg, és naprakészen tartsa az érintett helyesbítéshez való jogának megsértése nélkül, a Gaijin Adatvédelmi irányelveiben meghatározottak szerint. Ez a rendelkezés nem érvényes a felhasználónévre (a felhasználó egyedi azonosítójára). A sértő, illegális vagy egyéb módon nem felelő felhasználónevek tiltottak.
3.3. A felhasználónak TILOS olyan információkat megadnia, amelyek harmadik személyekre utalnak, vagy hamis személyazonosságra, vagy egyéb olyan információra, amelyek átadása (beleértve többek között, de nem kizárólag nyilvános közzététel által) harmadik felek jogait vagy bármilyen alkalmazandó törvényt sért.
3.4. A felhasználó nem hozhat létre több fiókot.
3.5. A felhasználó a fiók bejelentkezési adatait és jelszavát szigorúan bizalmasan kezeli. Kizárólag a felhasználó felelős a bejelentkezési adatai bizalmasságának megőrzéséért, illetve minden olyan tevekénységért, amely a fiókján történik, akár jogosult, akár jogosulatlan módon (például, ha a fiók bejelentkezési adatai harmadik felek tudomására jutottak, vagy jogosulatlan hozzáférés esetében). A fiókot a felhasználó bejelentkezési adataival és jelszavával a felhasználó használja. A felhasználónak azonnal értesítenie kell a Gaijint, ha a felhasználó fiókját feltörik vagy helytelen célra használják.
3.6. A felhasználó nem adhat el (vagy vásárolhat meg), adhat bérbe, cserélhet vagy ajándékozhat el egy fiókot.
3.7. A felhasználó a szolgáltatásokat és a fiókot kizárólag nem kereskedelmi, személyes és törvényes célokra használhatja. Ezen céloknak meg kell felelniük a szolgáltatások természetével, céljával vagy funkcióival.
3.8. A Gaijin, saját belátása szerint deaktiválhatja vagy törölheti a felhasználó fiókját értesítés nélkül az alábbi esetekben:
3.8.1. ha a felhasználó az Általános szerződési feltételek bármely rendelkezését (beleértve ezeket a Feltételeket is) megsérti, vagy ha észszerű gyanúja áll fenn annak, hogy a felhasználó nem tartja be azokat;
3.8.2. ha a felhasználó nem képes megerősíteni, hogy betöltötte a fenti 2.1-es bekezdésben meghatározott életkort, vagy hogy megfelelő szülői hozzájárulást kapott;
3.8.3. ha a felhasználó érintettként igénybe veszi valamelyik jogát a Gaijin Adatvédelmi irányelvei szerint (például, az adatkezelés korlátozásához való jogot, a törléshez való jogot), ezáltal ellehetetlenítve a fiók fenntartását a Gaijin által;
3.8.4. ha valaki más használja a felhasználó fiókját a Feltételeket sértő tevékenységekre;
3.8.5. ha a Gaijin nem nyújtja többé a szolgáltatásokat és/vagy egyes részüket.
3.9. A felhasználó bármikor törölheti a fiókját.
3.10. A fiók deaktiválása vagy törlése, akár a felhasználó, akár a Gaijin által az Általános szerződési feltételek lejártát eredményezi (beleértve ezen Feltételeket). A Gaijin nem köteles visszatérítést, juttatásokat vagy egyéb kártérítést nyújtani, ha a felhasználó egy fiók törlését kéri, vagy ha a fiók ezen Feltételek 3.8-as bekezdése értelmében törlésre kerül.
3.11. A felhasználó fiókja, amely megszakítás nélkül 3 vagy annál több évig inaktív, a fiókhoz kapcsolt e-mailen keresztül küldött előzetes értesítés után törlésre kerülhet a Gaijin által. A törlés után a Gaijin Coinok, festések és egyéb játékon belüli tárgyak a felhasználó fiókján eltűnnek, és a visszaállításuk nem lesz lehetséges.
3.12. A felhasználó elismeri, hogy a felhasználó nem rendelkezik a fiókkal kapcsolatban tulajdonjogokkal. A Gaijin a fiókhoz kizárólag a felhasználó számára való szolgáltatásnyújtás miatt ad hozzáférést.
4. SZELLEMI TULAJDON
4.1. A szolgáltatásokhoz kapcsolódó jogok és a kapcsolódó szellemi tulajdonjogok, beleértve a jogot, címet és érdekeltséget, a Gaijin tulajdonában állnak, vagy a Gaijin jogában áll azok megadása. Hacsak másként nincs meghatározva az Általános szerződési feltételekben, a Gaijin nem kizárólagos, nem továbbengedélyezhető, nem átruházható, korlátozott licencet ad a felhasználónak, hogy a funkcióik szerint a szolgáltatásokat használhassa, kizárólag magán, nem kereskedelmi használatra, az Általános szerződési feltételeknek való megfelelés mellett (beleértve ezen Feltételeket).
4.2. Ha a felhasználó egyes Szolgáltatásokat szándékozik használni, például a Játékokat, a felhasználó elfogadja a végfelhasználói licencszerződést, mint az Általános szerződési feltételek szervez részét, amely az efféle szolgáltatások használatát irányítja.
4.3. Az összes nyújtott Szolgáltatás, valamint a releváns tartalom és információ tekintetében a felhasználó nem teszi meg az alábbiakat:
4.3.1. nem sérti meg a Gaijin szellemi tulajdonjogait és nem használja a Szolgáltatások bármely részét a rendeltetési célján kívüli célra;
4.3.2. nem másolja, forgalmazza, értékesíti tovább, adja bérbe, adja lízingbe, reprodukálja, adaptálja, adja tovább használata jogát, nyilvánosan nem adja elő, módosítja, dekomplilálja, fejti vissza, fordítja le, szedi szét, töröl műszaki védelmi intézkedéseket, vagy hoz létre származékos művet;
4.3.3. nem használ vírusokat, rosszindulatú szoftvereket vagy kémprogramokat;
4.3.4. töröl vagy módosít szerzői jogot, szabadalmat, védjegyjogra vonatkozó nyilatkozatot stb.
4.4. Amennyiben a felhasználó a Gaijinnak szerzői joggal védett anyagokat nyújt át, amelyek a felhasználó tulajdonában állnak, vagy a játékon belül tartalmat hoz létre (együtt a „felhasználó által létrehozott tartalom”), a Gaijin örökös, visszavonhatatlan, átruházható, továbbengedélyezhető és jogdíjmentes licencet szerez a felhasználó által létrehozott tartalomra a szolgáltatások nyújtása céljából bármilyen területen a feltételek korlátozása nélkül és anélkül, hogy a felhasználót az adott anyagok tulajdonosaként megemlítené. A felhasználó nem nyújthat felhasználó által létrehozott tartalmakat, kivéve, ha arra felhatalmazták. A Gaijin nem tart igényt a felhasználó által létrehozott tartalmon belül tulajdonjogokra, és ezen Általános szerződési feltételekben (beleértve ezen Feltételeket) semmi nem értelmezhető a felhasználónak a felhasználó által létrehozott tartalom használatára és hasznosítására vonatkozó jogai korlátozásaként.
4.5. A felhasználó kijelenti és garantálja, hogy a felhasználó által létrehozott tartalom:
4.5.1. nem trágár, sértő, gyűlölködő vagy helytelen;
4.5.2. nem népszerűsít erőszakot vagy diszkriminációt faj, nem, vallás, nemzetiség, fogyatékosság, szexuális irányultság vagy életkor alapján;
4.5.3. nem sérti harmadik felek semmilyen jogait, köztük a szerzői jogot, védjegyet vagy a magánélethez és a nyilvánossághoz fűződő jogokat;
4.5.4. nem tartalmaz vírusokat, trójai falovakat, kárt okozó szoftverkódot vagy bármilyen más káros szoftvert vagy adatokat;
4.5.5. nem sért semmilyen törvényt vagy előírást.
4.6. A Gaijin nem ellenőrzi a felhasználó jogát a felhasználó által létrehozott tartalom nyújtására, illetve annak eredetiségét sem ellenőrzi. A Gaijin nem bír felelősséggel a felhasználó által létrehozott tartalomért. A felhasználó a más felhasználók által szolgáltatott felhasználó által létrehozott tartalmakat saját felelősségére használja. Bármilyen olyan felhasználó által létrehozott tartalom esetén, amely kifogásolható (akár illegális, akár az Ön jogait sérti), kérjük, lépjen kapcsolatba a Gaijin ügyfélszolgálatával.
4.7. A Gaijin fenntartja a jogot, hogy a felhasználó által szolgáltatott felhasználó által létrehozott tartalmat eltávolítson, vagy saját belátása szerint és értesítés nélkül egyéb büntetést vessen ki.
5. FÓRUM ÉS KOMMUNIKÁCIÓ
5.1. A felhasználó más felhasználókkal a Szolgáltatásokon keresztül üzenetekkel kommunikálhat (pl. webhely fóruma, kommentek vagy játékon belüli csevegők). A Gaijin további szabályokat vezethet be az ilyen kommunikációra vonatkozólag, például az Általános szerződési feltételekbe való befoglalásukkal.
5.2. A felhasználó a Gaijinnal is kapcsolatba léphet a Szolgáltatásokon, fórumokon vagy e-mailen keresztül.
6. PIAC, ÁRUHÁZ ÉS FIZETETT SZOLGÁLTATÁSOK
6.1. Egyes Szolgáltatások feljogosítják a felhasználót, hogy az Áruházban vagy a Piacon játékon belüli tárgyakat szerezzen és cseréljen be (amely tárgyak használatát a végfelhasználói licencszerződés szabályozza). A Gaijin további szabályokat vezethet be az ilyen beszerzésre vagy cserére vonatkozólag, például az Általános szerződési feltételekbe való befoglalásukkal.
6.2. Egyes szolgáltatások teljesítéséhez (beleértve a játékon belüli tárgyak használati jogának megszerzését) fizetés lehet szükséges. Ilyen fizetéseket alábbi, 7. szakaszban megfogalmazottak szerint kell teljesíteni, és a Gaijin szabályai/utasításai szerint, beleértve az Általános szerződési feltételeket is.
7. DÍJAK ÉS SZÁMLÁZÁS
7.1. A felhasználó beleegyezik, hogy a felhasználó vagy a felhasználó fiókját használó személy által felhalmozott minden díjat kifizet (amelyek magukba foglalhatják az összes vonatkozó adót). A szolgáltatásokon keresztül vásárolt bármely termék, szolgáltatás vagy kiváltság ára a felhasználó vásárlásának idejében meghatározott ár. A Gaijin bármikor felülvizsgálhatja a szolgáltatáson keresztül nyújtott bármely termék vagy szolgáltatás árát.
7.2. Amikor a szolgáltatásokon keresztül online vásárlást végez el, a felhasználónak valódi, pontos és teljes információkat kell megadnia magáról, illetve nem csalárd fizetési módot kell használnia. Amennyiben a felhasználó nem valós, pontatlan vagy nem teljes személyes vagy pénzügyi információkat oszt meg, vagy a Gaijinnak észszerű oka van azt gyanítani, hogy bármely információ hamis, pontatlan vagy nem teljes. Ebben az esetben a Gaijinnak joga van a kapcsolódó pénzügyi tranzakciókat érvényteleníteni, és az ilyen incidens részleteit a megfelelő hatósághoz továbbítani.
7.3. A szolgáltatásokon keresztül végzett minden vásárlás a fizetési módtól függetlenül vissza nem térítendő, kivéve az alkalmazandó törvények értelmében. A felhasználó teljes felelősséget vállal annak megerősítésére, hogy a telefon, számítógép vagy egyéb eszköz megfelelő szoftverrel rendelkezik, és kompatibilis a szolgáltatásokon keresztül vásárolt, letöltött vagy egyéb módon megszerzett termékekkel, alkalmazásokkal vagy a szolgáltatásokkal.
7.4. A harmadik felek platformjain vásárolt szolgáltatásokra az adott platform általános szerződési feltételei vonatkoznak. Kérjük, a fizetéssel, számlázással vagy visszatérítésekkel kapcsolatos kérdések esetén közvetlenül az adott áruházzal vagy fizetési platformmal vegye fel a kapcsolatot. A Gaijin nem szabályozza ezeket a folyamatokat.
8. A FELHASZNÁLÓ VISELKEDÉSE
8.1. A szolgáltatások használata során a felhasználó NEM teheti az alábbiakat:
8.1.1. olyan információ posztolása, közzététele, küldése, népszerűsítése, idézése és hozzá vezető hivatkozás megosztása, amely:
a) harmadik felek jogait sérti, köztük a szellemi tulajdonjogokat,
b) természetében hirdető vagy promóciós jellegű,
c) sértő, akár vallási, szexualitás, faji, nemzeti, személyes vagy egyéb alapon,
d) rágalmazó, erőszakos vagy fenyegető nyelvezetet használ,
e) meztelenséget tartalmaz, vagy szexuális vagy pornográf természetű,
f) törvénytelen, megtévesztő vagy csalárd,
g) megsérti valaki magánéletét,
h) zaklatást tartalmaz, esetleg népszerűsíti vagy támogatja a zaklató viselkedést, esetleg a túlzott erőszakot,
i) bűncselekményre buzdít, vagy polgári jogi felelősséget von maga után,
j) bármilyen más módon sérti az Általános szerződési feltételeket (beleértve ezen Feltételeket) vagy az alkalmazandó törvényt.
8.1.2. a Szolgáltatás bármely más fél általi használata vagy annak élményének szándékos befolyásolása;
8.1.3. a Szolgáltatásokhoz vagy bárki más fiókjához való jogosulatlan hozzáférés megkísérlése, vagy információgyűjtés a Szolgáltatásokból vagy azokon keresztül az Általános szerződési feltételek által megengedett módokon kívül.
8.2. A fenti lista nem teljes, és bizonyos szolgáltatásokra különleges magatartási szabályok vonatkozhatnak. Például a Játékszabályok (lásd 1. melléklet alább) a játékainkon belül tiltott műveletekkel és büntetésekkel kapcsolatban tartalmaznak információkat.
8.3. A Gaijin független módon, saját belátása szerint hoz döntést a magatartási szabályok felhasználó általi megsértésének következményeiről, beleértve a felhasználó fiókjának deaktiválását vagy törlését. Önnek joga van a Gaijin döntése ellen fellebbezni úgy, hogy kapcsolatba lép ügyféltámogató szolgáltatásunkkal, és megfelelő bizonyítékot szolgáltat a szabálysértés hiányára.
9. A SZOLGÁLTATÁS TESZTELÉSE
9.1. A Gaijin korlátozott, nem átruházható, nem kizárólagos és visszavonható joggal ruházhatja fel a felhasználót a szolgáltatások tesztverzióinak használatára a hibák azonosítása és funkcionalitásuk javítása céljából. A felhasználó részvételére a Szolgáltatások tesztelésében az Általános szerződési feltételek vonatkoznak (beleértve ezen Feltételeket). Az ilyesféle tesztelés magába foglalhatja az alfa és béta teszteket, köztük a zárt teszteket is, amelyek az alább található 9.3-as bekezdésben megfogalmazottak értelmében bizalmasak maradnak.
9.2. A tesztekben való részvétel ingyenes és személyre szóló. A szolgáltatásokhoz való hozzáférés (illetve a hozzáférés jogának) harmadik felekre való átruházása tilos.
9.3. A zárt tesztek során a felhasználó által szerzett és/vagy átadott minden információ (többek között, de nem kizárólag bármilyen megjegyzés, ötlet vagy egyéb visszajelzés) szigorúan bizalmasnak minősül. A felhasználónak tilos bármely olyan információt közzétenni, amely a Szolgáltatás zárt tesztelése során került bemutatásra, többek között, de nem kizárólag a Szolgáltatások funkcionalitásának jellemzőiről, játékmenetről és a cselekményről. A felhasználó szintén nem hoz nyilvánosságra vagy ad át harmadik feleknek a Szolgáltatásokból származó képernyőképeket, a zárt szolgáltatásokat tartalmazó képernyőfelvételeket, a szolgáltatásban talált hibákkal kapcsolatos információkat, nem streameli a játékmenetet (vagy a szolgáltatások bármilyen más használatát) valós időben, illetve nem végez el semmilyen olyan műveletet, amely a szolgáltatásokkal kapcsolatos információk megosztását eredményezi. Ez a titoktartási nyilatkozat korlátlanul vagy az alkalmazandó törvények által megengedett leghosszabb lehetséges időszakra érvényes, amennyiben a korlátlan érvényesség nem engedélyezett. A felhasználó elfogadja, hogy a titoktartás megsértése esetén helyrehozhatatlan kár következne be. A Gaijin teljes kártérítésre jogosult az ennek következtében keletkező kárért.
9.4. A Szolgáltatások tesztverziói bármikor elérhetetlenné válhatnak a Gaijin saját döntése alapján, és velük együtt a felhasználó előrehaladása, teljesítményei, játékon belüli tárgyai és egyéb adatok. A szolgáltatástesztelés „AHOGY VAN” alapon történik, és a Gaijin nem vállal semmiféle garanciát a felhasználó irányába, sem közvetlenül, sem közvetetten.
10. A JÓTÁLLÁS KORLÁTOZÁSA ÉS KÁRTÉRÍTÉS
10.1. A Szolgáltatásokat a felhasználó saját felelősségére használja, és azzal a megállapodással, hogy a kizárólag a felhasználó felelős a felhasználó eszközét ért kárért, adatvesztésért vagy bármilyen más kárért, amely az ilyesféle tevékenységekből ered. A Gaijin NEM vállal semmilyen garanciát a szolgáltatásokért, hacsak az Általános szerződési feltételek egyéb kifejezett módon nem határozzák azt meg, többek között, de nem kizárólag azért, hogy a szolgáltatások hozzáférhetők, kockázatmentesek, egy adott célra alkalmasak, hibamentesek és megfelelőek, illetve a felhasználó egészségére és jóllétére való tekintettel ártalmatlanok legyenek. A Gaijin vagy bármilyen harmadik fél vállalkozóinak, ügynökeinek, kereskedőinek és forgalmazóinak nem áll jogában ezt a korlátozott jótállást módosítani, vagy bármilyen további jótállást létrehozni, hacsak a Gaijin ahhoz hozzá nem járul írásban.
10.2. A felhasználó kártérítést fizet a Gaijinnak és ügynökeinek, alkalmazottainak, igazgatóinak, jogörököseinek, megbízottjainak és engedélyezettjeinek bármilyen olyan követelésért, tartozásért, veszteségért, költségekért és károkért (beleértve a jogi költségeket és díjakat), amelyek közvetlenül vagy közvetett módon a felhasználó viselkedéséből vagy az Általános szerződési feltételek (beleértve ezen Feltételek) megszegéséből származnak.
10.3. Semmilyen esetben sem tartható a Gaijin vagy bármely társvállalata felelősnek bármilyen közvetlen, közvetett, következményes, büntető jellegű, különleges vagy járulékos károkért (többek között, de nem kizárólag üzlet-, szerződés-, bevétel-, adat- vagy információvesztés, vagy üzleti tevékenység megszakítása miatti károk), a felelősség bármely elmélete alapján, az alábbiakból eredően vagy azokkal kapcsolatban: a szolgáltatások használata vagy használatára való képtelenség, vagy bármely harmadik fél tartalma, termékei, szolgáltatása, a szolgáltatásokon keresztül vagy azokon belül tett nyilatkozatai vagy cselekedetei, az Ön közléséihez vagy adataihoz való jogosulatlan hozzáférés vagy azok módosítása, bármilyen küldött és kapott vagy nem küldött és nem megkapott információ, adattárolás sikertelensége, bármilyen adatvesztés, fájlvesztés vagy azok károsodása, tartalom és/vagy elérhető szolgáltatások, még akkor is, ha a Gaijint tájékoztatták az ilyen károk lehetőségéről. Ez a korlátozás nem vonatkozik haláleset vagy személyi sérülés miatti felelősségre, amennyiben az alkalmazandó törvény megtiltja az ilyen korlátozást. Továbbá, mivel egyes hatáskörök nem engedélyezik vagy korlátozzák a felelősség kizárását vagy korlátozását következményes vagy járulékos károkért, vagy nem engedélyezik a közvetett garanciák kizárását vagy korlátozását, a fenti korlátozás bizonyos körülmények között nem alkalmazandó.
11. EGYÉB MEGJEGYZÉSEK
11.1. Az Általános szerződési feltételek (beleértve ezen Feltételek) jogilag kötelező erejűek minden felhasználóra, és írásos megállapodást jelentenek a felhasználó és a Gaijin között.
11.2. Az Általános szerződési feltételek (beleértve ezen Feltételek) időről időre frissülhetnek vagy módosulhatnak. A Gaijin a megváltoztatott Általános szerződési feltételek posztolásával értesíti a felhasználót a jelentős változtatásokról, vagy, lényeges módosítások esetében egy kérést küld a felhasználónak a módosított Általános szerződési feltételek elfogadására vagy visszautasítására (ha a felhasználó rendelkezik fiókkal). Ha a felhasználó továbbra is használja a szolgáltatásokat egy változtatás vagy frissítés után, az az Általános szerződési feltételek felhasználó általi elfogadását jelenti.
11.3. Amennyiben a felhasználónak vitás ügye van a Gaijinnal, az Általános szerződési feltételek azon verziója számít mérvadónak, amelyik érvényben volt, amikor a Gaijin megkapta a releváns értesítést a felhasználótól.
11.4. A felhasználó nem ruház át az Általános szerződési feltételek szerinti semmilyen jogot vagy kötelezettséget harmadik felekre. Azonban a Gaijin fenntartja a jogot, hogy az Általános szerződési feltételek szerinte jogait vagy kötelezettségeit saját belátása szerint bármilyen harmadik félre átruházza. Ilyen átruházás esetén a Gaijin frissíti az Általános szerződési feltételeket.
11.5. Az Általános szerződési feltételek (vagy azok bármely szerves részeinek) rendelkezései elkülöníthetők, és bármely rendelkezés érvénytelensége, törvénytelensége vagy nem érvényesíthetősége nem befolyásolja az Általános szerződési feltételek fennmaradó részének érvényességét, törvényességét vagy érvényesíthetőségét. Ha az Általános szerződési feltételek bármely rendelkezése érvénytelennek, törvénytelennek vagy nem érvényesíthetőnek tartott bármely tekintetben bármilyen okból, az nem befolyásolja a többi rendelkezéseket, és az Általános szerződési feltételeket úgy kell értelmezni, mintha az ilyen érvénytelen, törvénytelen és nem érvényesíthető rendelkezés nem képezné a részét, és az eredeti feltételek és szándék szerint a leghívebben kell végrehajtani.
12. HATÁLYOS JOGOK ÉS VITARENDEZÉS
12.1. Az Általános szerződési feltételeket (köztük ezek a Feltételeket) és bármilyen igényt vagy jogvitát, amelyek velük kapcsolatban vagy belőlük eredően felmerülnek, a Ciprusi Köztársaság törvényei szabályoznak, kivéve az alább felsorolt eseteket.
	* Az Amerikai Egyesült Államok és Kanada lakosai esetében, bármilyen jogvitát, amely az Általános szerződési feltételekből származik vagy azokkal kapcsolatos (beleértve ezen Feltételeket), minden tekintetben az amerikai egyesült államokbeli Kalifornia állam törvényei szabályoznak, a jogelvek ütközésére való tekintet nélkül (különösen az Egyesült Államok Szövetségi Választottbírósági Törvénye, amely a választottbíróságra vonatkozó megállapodás értelmezését és érvényesítését szabályozza, valamint a csoportos keresetekről való lemondásra vonatkozó rendelkezéseket).
	* Ausztrália lakosai esetében, bármilyen jogvitát, amely az Általános szerződési feltételekből származik vagy azokkal kapcsolatos (beleértve ezen Feltételeket), minden tekintetben Ausztrália alkalmazandó törvény szabályoznak.
	* A Hozzájárulási megállapodás tekintetében, az irányadó jog és vitarendezés a Hozzájárulási megállapodásban vannak meghatározva.
12.2. Abban az esetben, ha ezen Feltételekkel kapcsolatban vagy belőlük vita származik, Ön és a Gaijin a jogvitáról szóló értesítés kézhezvételék követően 60 kalendáriumi napon belül lefolytatja a tárgyalásokat.
Az ilyesféle írásbeli értesítést postai úton kell elküldeni az ezen Feltételek 1. szakaszában meghatározott címre, továbbá elektronikus módon a legal@gaijin.net e-mail-címre is, és az alábbi információkat kell tartalmaznia:
	* az igénylő és képviselője (ha van) teljes neve és kapcsolatfelvételi információi;
	* az igénylés és a vita természetének és alapjának leírása;
	* A Gaijintól kért, az igényléssel kapcsolatos és a szerinti teljesítés leírása.
12.3. Amennyiben a jogvita nem megoldható tárgyaláson keresztül (a 12.2-es bekezdésben leírtak szerint), az alkalmazandó törvények által megengedett mértékig minden vitát kötelező érvényű bizalmas választott bírói eljáráson keresztül kell elrendezni.
12.3.1. Olyan felhasználók esetében, akik az Európai Unió és a világ más területeinek lakosai (kivéve az Amerikai Egyesült Államokat, Kanadát és Ausztráliát):
	* A bíróságon kívüli vitarendezés alternatívájaként igénybe veheti az Európai Bizottság által nyújtott online vitarendezési platformot. Ebben az esetben a választott bírói eljárást az Out-of-court Dispute Settlement Body for Consumers and Entrepreneurs e.V. (Außergerichtliche Streitbeilegungsstelle für Verbraucher und Unternehmer e.V.) testületen keresztül indítják el Németországban (Hohe Straße 11, 04107 Lipcse), amely testület döntése kötelező érvényű lesz a fogyasztói jogviták online rendezéséről szóló rendeletben előírt eljárás értelmében, a 2006/2004/EK rendeletben és a 2009/22/EK irányelvben foglaltak szerint a jogvita indításának időpontjától (további információk: https://ec.europa.eu/consumers/odr). A döntőbíráskodás nyelve az angol;
	* Az Ön által a Gaijin ellen esetlegesen benyújtott bármilyen jogi igényt vagy jogvitát (ha lehetetlen a fenti bekezdés rendelkezéseit alkalmazni a választott bírói eljárásra vonatkozólag) kizárólag egy ciprusi székhelyű bíróságnak kell eldöntenie.
12.3.2. Az Amerikai Egyesült Államok és Kanada területén élő vagy egyéb módon a Gaijin ellen ezekben az országokban jogi igényt benyújtó felhasználók:
	* Bármilyen jogi igényt, jogvitát vagy ellentétet Ön és a Gaijin között, amelyek az Általános szerződési feltételekből származnak vagy azokhoz bármilyen módon kapcsolódnak (beleértve ezen Feltételeket), bizalmas és kötelező érvényű választott bírói eljáráson keresztül kell eldönteni az Amerikai Választottbírói Szövetség (American Arbitration Association, azaz „AAA”) kereskedelmi választottbírója előtt (kötelező érvényű választottbírói eljárás). Az AAA szabályai és eljárásai kerülnek alkalmazásra a választottbírósági folyamat során, beleértve a Fogyasztói választottbírósági szabályokat (Consumer Arbitration Rules). Azonban, ha ezen Általános szerződési feltételek (beleértve ezen Feltételeket) és az AAA szabályai és eljárásai között konfliktus adódik, ezen Feltételeket követjük majd. A választottbírói eljárás az amerikai egyesült államokbeli San Franciscóban, Kalifornia államban indul el. Ön és a Gaijin beleegyezik abba, hogy azon bíróság személyes joghatósága alá vonja magát a választottbírósági eljárás elősegítésére, a folyamatban lévő döntőbíráskodás felfüggesztésére, vagy a választottbíró által hozott döntés megerősítésére, módosítására visszavonására vagy ítélethozatalra. A döntőbíráskodás nyelve az angol. Ön elismeri, hogy önként és tudatosan lemond az esküdtszék előtti tárgyaláshoz való jogáról, és arról, hogy egyéb módon pert indítson állami vagy szövetségi bíróságon. A döntőbíró döntése végső és kötelező érvényű lesz Önre és a Gaijinra nézve, és bármely illetékes bíróságon ítéletnek minősül.
12.3.3. Ausztráliában élő felhasználók számára:
	* Bármilyen jogi igényt, jogvitát vagy ellentétet Ön és a Gaijin között, amelyek az Általános szerződési feltételekből származnak vagy azokhoz bármilyen módon kapcsolódnak (beleértve ezen Feltételeket), az alkalmazandó ausztrál törvények értelmében kell eldönteni (pl. egy helyi kisértékű perekkel foglalkozó bíróság előtt).
MEGJEGYZÉS: Ön kifejezetten elfogadja, hogy az igények és jogviták tekintetében, amelyek nem tartoznak az alábbi választottbírósági megállapodás hatálya alá (ha ilyen választottbírósági eljárás nem alkalmazható bármilyen okból kifolyólag), az Általános szerződési feltételekből (beleértve ezen Feltételeket) származó vagy azokhoz kapcsolódó igények vagy keresetek kizárólagos joghatósága a Ciprusi Köztársaság állami bíróságai lesznek, és Ön kifejezetten hozzájárul ezen bíróságok személyes joghatóságának gyakorlásához.
12.4. CSOPORTOS KERESETRŐL VALÓ LEMONDÁS. ÖN KIFEJEZETT BELEEGYEZÉSÉT ADJA, HOGY SEMMILYEN EGYÉB VITÁS ÜGY NEM KERÜL ÖSSZEKAPCSOLÁSRA VAGY ÖSSZEVONÁSRA AZ ÖN VITÁS ÜGYÉVEL, AKÁR CSOPORTOS VÁLASZTOTTBÍRÓSÁGI ÜGYBEN, AKÁR EGYÉB MÓDON. ÖN ÉS A GAIJIN EGYTÉRTENEK, HOGY NINCS JOGUK VAGY FELHATALMAZÁSUK ARRA, HOGY BÁRMILYEN VITÁT CSOPORTOS MÓDON VAGY CSOPORTOS ELJÁRÁS KERETÉBEN RENDEZZENEK, NINCS JOGUK VAGY FELHATALMAZÁSUK ARRA, HOGY BÁRMELY VITÁT KÉPVISELŐKÉNT VAGY MAGÁNÜGYÉSZKÉNT NYÚJTSANAK BE, ÉS SEMMILYEN VÁLASZTOTTBÍRÓSÁGI ELJÁRÁS NEM VONHATÓ ÖSSZE MÁS VÁLASZTOTTBÍRÓSÁGI ELJÁRÁSSAL.
13. KAPCSOLATFELVÉTELI INFORMÁCIÓK
13.1. A Gaijinnal való kapcsolatfelvételhez, kérjük, használja az ügyféltámogató szolgáltatás portálját, amely jelenleg az alábbi oldalon érhető el: https://support.gaijin.net.
1. MELLÉKLET JÁTÉKSZABÁLYOK
1. A mindenki számára élvezetes játékélmény biztosítása érdekében tiszteletteljesen és megfelelően kell viselkednie más játékosokkal szemben Játékaink használata közben. Ez többek között, de nem kizárólag az alábbiakat foglalja magába: nem használhat olyan beceneveket vagy klán- (század- stb.) neveket, szlogeneket, logókat, leírásokat stb., vagy nem oszthat meg olyan tartalmakat, amelyek törvénytelenek, a szexualitáshoz kapcsolódnak, félrevezetőek, félretájékoztatnak vagy gyűlöletbeszédet népszerűsítenek, lekicsinylő, támadó megjegyzéseket tartalmaznak, vagy ellentmondásos alakokhoz vagy csoportokhoz köthetők oly módon, amely konfliktust szít, sértik az emberi méltóságot, vagy egy kormány erőszakos megdöntésére buzdít. 
2. Tisztességesen kell játszania, és szándékosan nem akadályozhatja a csapata játékát. Például nem sebezheti meg csapattársait szándékosan („baráti tűz”), akadályozhatja mozgásukat vagy maradhat inaktív („AFK” állapotban) egy játékmenet során. Nem használhat csalást (cheat), hibákat, kiaknázást (exploit) vagy egyéb más tisztességtelen játékmódot.
3. Nem oszthat meg kéretlen tartalmakat (spam), nem használhat támadó nyelvezetet, nem népszerűsítheti a diszkriminációt, nem posztolhat provokatív tartalmat, nem vehet részt törvénysértő beszélgetésekben, nem terjeszthet gyűlöletbeszédet vagy támogathat egyéb káros propagandát, illetve nem vitathat meg a tisztességet és erkölcsöt sértő témákat, sem szöveges vagy hangalapú csevegőkben, vagy egyéb más módon. Nem oszthatja meg más egyének személyes adatait, nem fenyegethet meg másokat, nem oszthat meg hamis információkat, és nem tárgyalhatja meg nyilvánosan az Adminisztrátorok cselekedeteit. A játékcsevegő nyelvzónájának megfelelő nyelvet kell használnia (ha ez alkalmazandó).
4. A játékon belüli panaszrendszert nem használhatja arra, hogy lényegtelen vagy megalapozatlan panaszt tegyen, vagy bármilyen személyt, akár egyént, csoportot vagy vállalatot sértegessen.
5. A felhasználók jelenthetik a kifogásolható tartalmat, amellyel a játék csevegőiben találkoznak. Általában az ilyen jelentéseket két héten belül felülvizsgáljuk, és megfelelő intézkedéseket hozunk. Azonban fenntartjuk a jogot arra, hogy ne osszuk meg a döntésünk részleteit.
6. Nem támogatjuk vagy hagyjuk jóvá a politikai entitásokat, és a játékaink bármilyen politikai célra való felhasználása tilos. Egyebek mellett a játék csevegőjének üzeneteinek, a klánok (századok stb.) neveinket, logóinak és leírásainak nem szabad tartalmazniuk politikai tartalmat, kivéve a semleges tartalmakat, amelyeket a Gaijin esetenként hozzáadhat (például az Egyesült Nemzetek Szervezetének tagállamai zászlói és nemzeti emblémái).
7. Az Adminisztrátorok fenntartják a jogot, hogy ne avatkozzanak bele a klán tevékenységébe, különös tekintettel a klán felügyeletének felosztását tagjai között, a klánvezetők tevékenységeibe, vagy ha valaki hasonló névvel vagy logóval klánt hoz létre.
8. Ha megszegi ezeket a játékszabályokat, az Adminisztrátorok helyreállító intézkedést hozhatnak, vagy egy általuk választott büntetést szabhatnak ki bármikor további magyarázat nélkül, például a szabálysértő becenevek vagy klán- (század- stb.) nevének/leírásának megváltoztatásával, az Ön játékhoz való hozzáférésének korlátozásával, egy klán (század stb.) feloszlatásával, a játékban lévő csevegés használatának korlátozásával („némítás”), fiók törlésével vagy felfüggesztésével, vagy bármilyen más büntetés kiszabásával. Ilyen esetben Ön nem lesz jogosult visszatérítésre vagy bármilyen kártérítésre.
9. Ha az Ön cselekedetei nem sértik kifejezett módon az ebben a dokumentumban ismertetett szabályokat, de más felhasználók részéről jelentős panaszokhoz vezetnek, vagy harmadik felek vagy a Gaijin érdekeit sértik, az Adminisztrátorok fenntartják a jogot, hogy a játékhoz való hozzáférés korlátozását szabják ki, vagy töröljék a fiókját.
10. Rendszerint az Adminisztrátorok döntései véglegesek. Minden fellebbezést saját döntésük alapján eseti alapon dolgoznak fel.
FONTOS: A játékainkban elvégzett tiltott műveletek és a hozzájuk tartozó büntetések részletes értelmezéséért és a velük kapcsolatos iránymutatásért tekintse meg a Gaijin Magatartási kódexet, amely a legal.gaijin.net/codeofconduct oldalon érhető el. Kérjük, tartsa szem előtt, hogy ez a kódex egy referenciadokumentum, amely magyarázó célt szolgál, és nem kötelezi vagy korlátozza a játékszabályok Gaijin általi alkalmazását.
2. MELLÉKLET VÉGFELHASZNÁLÓI LICENCSZERZŐDÉS
FONTOS KÖZLEMÉNY: KÉRJÜK, AZ ELFOGADÁSA ELŐTT FIGYELMESEN OLVASSA EL EZT A DOKUMENTUMOT, ÉS BIZONYOSODJON MEG ARRÓL, HOGY MÁR ELÉRTE A 16 ÉVES KORHATÁRT, VAGY AZ ÖN LAKÓHELYE SZERINTI ORSZÁG TÖRVÉNYEINEK MEGFELELŐ ÉLETKORT, AMELY EZEN DOKUMENTUM ELFOGADÁSÁHOZ SZÜKSÉGES. TOVÁBBI RÉSZLETEKET A KORHATÁR TEKINTETÉBEN EZEN DOKUMENTUM 7. SZAKASZÁBAN TALÁL LENTEBB.
A játékokban bármilyen való világból származó fegyver vagy jármű bemutatása nem jelenti egy fegyver- vagy járműgyártó termékfejlesztésben való részvételét, támogatását vagy jóváhagyását sem.
1. LICENCEK ADÁSA
1.1. Ezennel megadjuk Önnek a jogot arra, hogy azon platformok (számítógépes eszközök, akár asztali, laptop, mobil vagy különösen játékkonzolok) megfelelő játékkliensének legfrissebb verzióját tárolja, letöltse, telepítse, futtassa és megjelenítse, amelyekhez a Gaijin kifejezetten tervezte a játékot, kizárólag azzal a céllal, hogy ön a játékainkkal játsszon.
1.2. Habár a licencet „Játékhoz való licenc”-nek hívjuk, a fent említett jogok kizárólag a játékkliensre vonatkoznak, amelyet a Gaijin szándékosan elérhetővé tett letöltésre, majd telepítésre és indításra. Vegye figyelembe, hogy nem engedélyezett, hogy a játék bármely részét, amely nem képezi a kliens részét (a játék kliensoldala), többek között a játék kiszolgálóoldali részét (szerveroldal) és a játékon belüli tárgyakat tárolja, letöltse, vagy egyéb módon használja (kérjük, olvassa el a végfelhasználói licencszerződés 6. szakaszát további információkért a játékon belüli tárgyak használatával kapcsolatban a Gaijin játékaiban). A licenc alapján a játék nem kliensoldali részeivel csak olyan mértékben léphet interakcióba, amilyen mértékben azt a Gaijin technikailag elérhetővé tette a játékban, amennyiben a Gaijin rendelkezik a joggal, hogy az ilyen technikai interakció módjait megváltoztassa.
1.3. Az ezen végfelhasználói licencszerződés értelmében Önnek megadott licenc:
	* nem kizárólagos – Ön nem az egyetlen felhasználó (engedélyes), és ugyanazt vagy bármilyen más licencet adhatunk bármelyik játékunkhoz másoknak is;
	* csak személyes felhasználásra engedélyezett – Ön a játékot csak az Ön személyes eszközén használhatja (amely csak az Ön személyes céljaira és főleg Ön által használt), és a játék Ön általi használata kifejezetten kizár bármilyen kereskedelmi vagy nem személyes használatot;
	* korlátozott – Ön a játékot csak az ezen végfelhasználói licencszerződés és az Általános szerződési feltételek szerinti célra és módon használhatja;
	* visszavonható – ez azt jelenti, hogy bizonyos esetekben visszavonhatjuk a licencet, ezen végfelhasználói licencszerződés alább található 11. szakasza alapján;
	* nem átruházható – ez azt jelenti, hogy a licenc kizárólag Önnek szól, és nem ruházhatja át, adhatja tovább használata jogát és egyéb módon nem adhatja át más személynek (akár magánszemélynek vagy szervezetnek). A kétségek elkerülése végett az Ön jogai és kötelezettségei a licenc alapján nem átruházhatók, sem teljes egészében, sem részben.
1.4. A játékok licenceltek, nem értékesítettek. Ez azt jelenti, hogy Ön nem szerez sem tulajdonjogot vagy bármilyen más jogot bármely játék egy digitális példányához sem, hacsak azt másként nem határozza meg alkalmazandó törvény kötelező érvényű szabályként. Szintén nem kap olyan jogokat, amelyek kifejezetten nem találhatók meg ebben a végfelhasználói licencszerződésben vagy az Általános szerződési feltételekben.
2. A LICENC IDŐTARTAMA ÉS ÉRVÉNYESSÉGI TERÜLETE
2.1. A licence időtartamának kezdete az a dátum, amelyen Ön elfogadja ezt a végfelhasználói licencszerződést, és egészen addig tart, amíg ez a végfelhasználói licencszerződés felfüggesztésre vagy megszüntetésre nem kerül, az alább olvasható, 11. szakasz szerint.
2.2. A játékot világszerte használhatja, kivéve, ha azt másként nem határozza meg a Gaijin a Játék hivatalos webhelyén, a játékkliensen belül vagy a játék fizikai példányában, vagy a Gaijin egyedüli döntése alapján bármilyen más módon. A Gaijinnak jogában áll egyoldalúan megváltoztatni a licenc érvényességi területét a Szolgáltatási feltételeink 11.2-es bekezdésében meghatározottak szerint.
3. LICENCKORLÁTOZÁSOK
3.1. Az ezen végfelhasználói licencszerződés értelmében Önnek megadott licenc bizonyos korlátozásokkal bír. A Gaijinnak jogában áll megszüntetnie az Ön licencét, ha az ezen szakaszban felsorolt korlátozásokat Ön megsérti.
3.2. Ön ezennel feltétel nélkül elfogadja, és garantálja, hogy semmilyen körülmények között NEM TESZI MEG (vagy próbálja megtenni, esetleg elősegíteni) az alábbiakat:
3.2.1. Tilos az átruházás
	* Ön a játékot (vagy annak egy másolatát) sem egészben, sem részben nem adja el, adja kölcsön, adja bérbe, adja tovább használata jogát, adja közre, forgalmazza, ruházza át harmadik félre;
	* Ön nem engedi harmadik feleknek, hogy a Játék használatából előnyre tegyenek szert időmegosztási szerződéseken, szolgáltatási szerződéseken keresztül, vagy bármilyen más módon, beleértve a kereskedelmi kihasználást is.
3.2.2. Tilos a származékos művek létrehozása vagy a visszafejtés
	* Ön nem változtathatja meg, módosíthatja, fordíthatja le, hozhat létre származékos művet, fejtheti vissza, fejtheti vissza a forráskódot belőle, szedheti szét, dekompilálhatja a játékot egészben vagy részben, illetve nem végezhet el semmilyen más műveletet a Szolgáltatási feltételek 4.3-as bekezdésében meghatározottak szerint.
3.2.3. Tilos a rosszindulatú vagy megtévesztő használat
	* Ön nem módosíthatja a szerverkódot (beleértve a csalások – cheatek – használatát, hackelést stb.);
	* Ön nem használhatja ki a játékmechanika hibáit (kiaknázás/exploit, hibák stb.);
	* Ön nem használhat olyan szoftvert, amely automatizálja a játékfolyamatot (botok, modok), megváltoztatja a játékmenetet vagy a Játék funkcionalitását, előnyt ad más játékosokkal szemben, akik nem használnak ilyen szoftvert, vagy bármilyen más módon megváltoztatja akár a saját, akár más játékosok játékélményét;
	* Ön nem használhat semmilyen harmadik felek által nyújtott szoftvert, amely bármilyen módon megzavarhatja a játékot, és amelyet a Gaijin nem hagyott jóvá adott játék(ok) vagy kapcsolódó szolgáltatások esetében, kivéve, ha az efféle használatot a törvény kötelező érvényű szabályként meg nem engedi;
	* Ön nem tehet tönkre, helyezhet működésen kívül semmilyen számítógépet vagy szervert, amely a játék és kapcsolódó szolgáltatásai támogatására használt (vagy segédkezhet ilyen számítógép vagy szerver tönkretételében vagy működésen kívül helyezésében); hogy rosszindulatú kódot tartalmazó fájlokat töltsön fel, köztük vírusokat, kémprogramokat, trójai falovakat, kárt okozó szoftverkódokat, szándékosan hibás adatokat, vagy bármilyen más fájlt, amely kárt okozhat vagy zavart okozhat a játékokban és a kapcsolódó szolgáltatásokban; Ön nem szervezhet, segédkezhet vagy vehet részt semmilyen típusú kibertámadásban, többek között, de nem kizárólag szolgáltatásmegtagadásban, és nem végezhet el semmi olyan más műveletet vagy kísérletet, amely a játékok és a kapcsolódó szolgáltatásokat megzavarja;
	* Ön nem használhatja a játékot tudatosan vagy akaratlanul, bármilyen alkalmazandó törvény vagy rendszabály megsértéseként, illetve nem járulhat hozzá bármilyen alkalmazandó törvény vagy rendszabály megsértéséhez;
	* Ön nem teheti elérhetővé, ajánlhatja fel, hirdetheti, népszerűsítheti, vagy egyéb módon nem terjesztheti a rosszindulatú vagy megtévesztő használat fent említett egyik módját sem.
3.2.4. Tilos a kijátszás vagy manipuláló használat
	* Ön nem vehet részt semmilyen olyan tevékenységben, amely konfliktusban áll a játék vagy a kapcsolódó szolgáltatásoksok szellemével vagy rendeltetésszerű használatával (a mi észszerű meghatározásunk szerint), többek között, de nem kizárólag a Játék, játékmechanika, és az Általános szerződési feltételekben, valamint ebben a végfelhasználói licencszerződésben megfogalmazott szabályok kijátszásában vagy manipulálásában.
3.2.5. Tilos a kereskedelmi használat
	* Ön nem használhatja a játékot vagy részeit kereskedelmi célra, többek között, de nem kizárólag (1) kereskedelmi hirdetésekkel vagy kereskedelmi ajánlatokkal való interakcióra vagy azok elősegítésére, vagy (2) a játékon belüli tárgyak átruházására, a játékban vagy egyéb Gaijin-szolgáltatásokban kifejezetten felajánlott módokon kívül.
3.2.6. Tilos a szolgáltatásnyújtás
	* Ön nem használhatja a játékot vagy annak részeit arra, hogy bármilyen játékon belüli szolgáltatást nyújtson, közte más játékosoknak, szolgáltatási díjak vagy bármilyen más fizetség fejében, amelyek kifejezetten magukba foglalják korlátozás nélkül a játékon belüli szintléptetést, csapat szintléptetését és tárgygyűjtő szolgáltatásokat, küldetésteljesítést, csatákban való harcot fizetség vagy farmolási szolgáltatások fejében.
3.2.7. Tilos a jogosulatlan információk átadása
	* Ön nem használhatja a játékot jogosulatlan információk megosztására, többek között, de nem kizárólag kéretlen e-mailek, levélszemét, spam, vagy bármilyen rosszindulatú szoftvert, kémprogramot vagy letöltést népszerűsítő anyagok formájában.
3.2.8. Tilos a jogosulatlan kapcsolat
	* Ön nem veheti igénybe, segítheti elő, hozhat létre vagy tarthat fenn bármilyen jogosulatlan kapcsolatot a játékhoz, beleértve korlátozás nélkül (1) egy nem engedélyezett szerverrel való bármilyen kapcsolatot, amely emulálja vagy megpróbálja emulálni a játék bármely részét, vagy (2) bármilyen olyan kapcsolatot, amely a Gaijin által nem engedélyezett programokat, speciális eszközöket vagy szoftvereket használ.
3.2.9. Tilos a rejtett adatok bányászata
	* Ön nem bányászhat vagy más módon nem gyűjthet semmilyen játékadatot, amelyeket az adott játék rendes használata során (a Gaijin szándékai szerint) nem szántak megjelenítésre.
3.2.10. A Szolgáltatási feltételek korlátozásai
	* Ön nem használhatja a játékot egyéb olyan módokon sem, amelyek a Szolgáltatási feltételekkel ellentétesek, beleértve az ezen végfelhasználói licencszerződés 3. és 4. szakaszát. Az Ön kényelme érdekében összegyűjtöttünk néhány példát az ilyen tiltott használatra:
	i) törvénytelen vagy egyéb módon nem megfelelő felhasználónevek (vagy becenevek) használata, például terroristák, náci vezetők vagy náci háborús bűnösök neveié;
	ii) a játékokon keresztül bármilyen olyan anyag vagy információ elérhetővé tétele, vagy olyan egyéb tevékenység elvégzése, amely harmadik felek jogait sérti (beleértve egyéneket vagy jogalanyokat);
	iii) meztelenség, szexuális, túlzottan erőszakos, sértő, vagy egyéb módon nem megfelelő tartalom közzététele, illetve az ilyen tartalmakra vezető hivatkozások megosztása, vagy a játék bármilyen nemű használata ilyen célokra;
	vi) erőszakos, fenyegető, trágár, rágalmazó, becsületsértő, vagy fajilag, szexuálisan, vallásilag vagy egyéb módon kifogásolható vagy sértő információ posztolása, illetve az ilyen információkra vezető hivatkozások megosztása, vagy a játék bármilyen nemű, ilyen célokra való használata.
3.3. Ez a lista nem teljes; kérjük, tekintse meg Szolgáltatási feltételeinket is további információkért a Gaijin-szolgáltatások, köztük a játékok használata és a vonatkozó korlátozásokkal kapcsolatban.
4. SZERZŐI JOGOK ÉS DIGITÁLIS JOGOK KEZELÉSE
4.1. Ön elfogadja, hogy a számítógépes kód, a vizuális képek, hangok, rendszerek, ötletek, működési mód, dokumentáció, és a játékokban megtalálható egyéb információk a Gaijin vagy szolgáltatói és/vagy licencadói szellemi tulajdonai és/vagy értékes üzleti titkai, és a szellemi tulajdon-, a polgári és a büntetőjog védi őket.
4.2. Azt is elfogadja, hogy a játékok a Gaijin által saját belátása szerint működtetett kereskedelmi termékek.
4.3. A játék jogosulatlan használatának megelőzése érdekében a Gaijin bizonyos műszaki módokat (digitális jogokat kezelő eszközök, csalás elleni megoldások stb.) vehet igénybe, amelyek a játékaink, illetve szellemi tulajdonunk vagy egyéb jogaink ilyen jogosulatlan használatának megelőzésére készültek. Például a Gaijin erre a célra az Easy Anti-Cheatet használja (további információkért látogasson el az Easy Anti-Cheat hivatalos webhelyére: www.easy.ac). Továbbá a Gaijin az ilyesféle műszaki módokat arra is felhasználhatja, hogy megbizonyosodjon arról, Ön a játék eredeti példányával játszik, és nem sérti meg az Általános szerződési feltételeket.
5. DEMÓHOZZÁFÉRÉS
Időről időre a Gaijin a Gaijin által kiválasztott bizonyos felhasználóknak hozzáférést biztosíthat egy adott játékhoz vagy egy Gaijin-fiókhoz, amelyek kizárólag a Gaijin által meghatározott rövid időszakra szólóan a játék elindítására vagy az azzal való játékra szolgálnak, tipikusan az efféle hozzáférésre vonatkozó bármilyen díj kiszabása nélkül (a „demóhozzáférés”). Azonban a Gaijin nem garantálja a demóhozzáféréssel rendelkezőknek a játékban elért előrehaladásuk és a játékon belüli tárgyaik biztonságát, vagy a demófiókon található adataik személyes Gaijin-fiókukra való átutalását.
6. JÁTÉKON BELÜLI TÁRGYAK ÉS VONATKOZÓ DÍJAK
6.1. A Gaijin játékai általában ingyenes módon kerülnek terjesztésre (hacsak a Gaijin vagy forgalmazó partnerei kifejezetten másként ki nem jelentik). A terjesztés módjától függetlenül (fizetett, ingyenes, vagy egyéb) a Gaijin általában felajánlja a jogot, hogy Ön olyan opcionális játékon belüli adatokat vásároljon „való világbeli” pénzért, amelyek kibővíthetik vagy javíthatják az Ön játékmenetét vagy játékon belüli élményét, például játékon belüli virtuális pénznemet (amiért egyéb játékon belüli tárgyakat vásárolhat), DLC-ket, karaktereket és virtuális tárgyakat (járműveket, fegyvereket, állványokat, katonai felszereléseket stb.), valamint ezekhez festéseket vagy a játékmenetét módosító vagy játékon belüli élményét javító bármilyen fogyóeszközöket és egyéb tárgyakat/funkciókat (együtt „játékon belüli tárgyak”). Az ilyen játékon belüli tárgyak az adott játék szerves részét képezik, és a licenc ugyanolyan mértékben lefedi a használatukat, mint a játékét, beleértve bármely és minden vonatkozó korlátozást. A játékon belüli tárgyak, amelyeket egy adott Gaijin-játékhoz ajánlunk vagy árulunk, nem kompatibilisek más játékokkal, kivéve, ha azt egyéb módon kifejezetten elő nem segítette és engedélyezte a Gaijin.
6.2. A játékon belüli tárgyak, amelyek a Gaijin-szolgáltatásokon keresztül válnak elérhetővé, licenceltek, nem értékesítettek. Az adott játékon belüli tárgyak módja és használata függhet bizonyos játékmechanikáktól és/vagy játékcéloktól.
6.3. Az Ön által, bármilyen játékon belüli tárgyért cserébe fizetett díj (akár a játékon belüli pénznem vagy „való világbeli” pénz formájában) nem visszatéríthető, és nem lehet más játékon belüli tárgyra beváltani, kivéve, ha:
	* az ilyesféle visszatérítéshez vagy cseréhez a Gaijin kifejezetten és egyértelműen hozzájárult (például, a virtuális pénznemét szigorúan csak az adott játékon belül megengedett mértékben cserélheti más játékon belüli tárgyakra);
	* a Szolgáltatási feltételek másképp nem rendelkeznek;
	* az alkalmazandó törvény kötelező szabályként másképp nem rendelkezik.
KÉRJÜK VEGYE FIGYELEMBE, HOGY A GAIJIN NEM NYÚJT VISSZATÉRÍTÉST AZ ÖN GAIJIN-FIÓKJA TÖRLÉSE VAGY EGYÉB LEJÁRATA ESETÉN, LICENC VISSZAHÍVÁSA VAGY BÁRMILYEN MÁS MÓDON A VÉGFELHASZNÁLÓI LICENCSZERZŐDÉS FELBONTÁSA ESETÉN, KORLÁTOZÁS NÉLKÜL.
6.4. Kérjük, tekintse meg Szolgáltatási feltételeinket további részletekért a Gaijin-szolgáltatásokon (beleértve az áruházat és a piacot, amelyekhez további szabályokra hivatkozhatunk az Általános szerződési feltételek részeként) belüli bármilyen vonatkozó díjak számításával és számlázásával kapcsolatban, beleértve játékainkat. Fordítson különös figyelmet az 5. és 6. szakaszokra.
7. ÉLETKORI KORLÁTOZÁSOK
7.1. Az Általános szerződési feltételek (köztük ezen végfelhasználói licencszerződés) elfogadásához szükséges, az Általános szerződési feltételekben megfogalmazott életkoron kívül (16 év vagy az országában a jogképességhez szükséges kor), kérjük vegye figyelembe, hogy minden játéknak saját korhatári besorolása vagy korlátozása van (pl. a régiójától függően PEGI, ESRB).
7.2. Az alkalmazandó törvényektől függően, ha Ön (vagy a játékkal játszani kívánó gyermeke) nem éri el a szükséges életkort, az alábbiakat kell tennie:
	* Tartózkodnia kell játékaink használatától;
	* Meg kell beszélnie szüleivel vagy jogi képviselőjével, játszhat-e a játékkal;
	* Az Ön országában érvényes törvény szerinti egyéb szükséges teendőket is el kell végeznie.
HA ÖN 16 ÉVEN ALULI (VAGY AZ ÖN ORSZÁGÁBAN JOGILAG KÖTELEZŐ EREJŰ DOKUMENTUMOK ELFOGADÁSÁHOZ SZÜKSÉGES BÁRMILYEN ÉLETKORON ALULI) SZEMÉLY, KÉRJE MEGY SZÜLŐJÉT VAGY GONDVISELŐJÉT, HOGY OLVASSA EL EZT A DOKUMENTUMOT, ÉS JÁRULJON HOZZÁ AHHOZ, HOGY ÖN JÁTSZHASSON. ILYEN HOZZÁJÁRULÁS NÉLKÜL NEM JÁTSZHAT JÁTÉKAINKKAL.
8. EGÉSZSÉGGEL KAPCSOLATOS ÓVINTÉZKEDÉSEK
8.1. Ön megérti és elfogadja, hogy a játék audiovizuális tartalma súlyosbíthatja az epilepsziás és egyéb neurológiai betegségeket. Ha Ön ilyen betegségekkel él, erősen ajánljuk, hogy kérje ki orvosa véleményét a játékainkkal való játék vagy a játék visszautasítása előtt; ilyen esetekben a Gaijin nem felelős egy játékkal való játék bármilyen közvetlen vagy közvetett követkeménye miatt.
8.2. Azt is elfogadja, hogy a folyamatos játék túlságos fáradtsághoz vezethet, amely bizonyos betegségeket válthat ki, köztük látászavart, a gerincdeformitások különféle formáit, neurózisokat és egyéb egészségi problémákat. Ön önállóan felel azért, hogy figyelemmel kövesse, mennyi időt tölt játékaink használatával, hogy szüneteket/pihenést iktasson be, megfelelő testhelyzetet vegyen fel játék közben, és bármilyen más óvintézkedést megtegyen egészsége megőrzésére.
9. RENDSZER- ÉS TECHNIKAI KÖVETELMÉNYEK
9.1. Kérjük, vegye figyelembe, hogy az alább említett követelmények időnként változhatnak, köztük az ugyanarra a játékra vonatkozó követelmények is. Ez leginkább a Gaijin által a játékban időről időre eszközölt változtatásokkal függ össze, a jelen végfelhasználói licencszerződés 10. szakasza szerint. Ugyanakkor a Gaijin arra is fenntartja a jogot, hogy az ilyen követelményeket bármelyik játékkal kapcsolatban saját belátása szerint megváltoztassa.
9.1.1. Minimális követelmények. Mindegyik játékot egy vagy több adott platformon való futtatásra terveztük (operációs rendszerek vagy eszközök). Egyes esetekben a játéknak minimális technikai követelményei lehetnek az eszközére való tekintettel (pl. a CUP, GPU, RAM, szabad tárhely stb. tekintetében), amelyeket a Gaijin a játék hivatalos webhelyén, a játék hivatalos oldalán egy harmadik fél játékplatformján, vagy a Gaijin saját belátása szerinti más módon tüntethet fel. Bizonyosodjon meg arról, hogy platformja megfelel ezeknek a minimális követelményeknek. Más esetben a Gaijin nem garantálja a játék elindulását vagy működését, és nem felelős a játék működésében bekövetkező egyéb hibákért. Kizárólag Ön felelős azért, hogy elegendő eszközforrása legyen a játék tárolására és indítására, beleértve a szabad RAM-ot, tárhelyet, CPU- és GPU-terhelést stb.
9.1.2. Javasolt követelmények. Tájékoztatás céljából és az Ön kényelmére általában közzétesszük játékaink javasolt követelményeit az Ön eszköze műszaki paramétereit illetően. Kérjük, vegye figyelembe, hogy az ilyen javasolt követelmények kizárólag tájékoztatási célra készültek, és nem garantálják a játék hibátlan működését, és nem járnak bármilyen más garanciával vagy jótállással. A kétségek elkerülése végett, ha egy platform (akár egy eszköz, akár egy operációs rendszer) szerepel egy játék „javasolt követelményei” között, azt jelenti, hogy a játékot csak és kizárólag ilyen platformon való működésre terveztük. Ugyanez vonatkozik az egyéb „javasolt követelményekre”, amelyek a kontextus szerint világosan szükségesek.
9.1.3. Internetkapcsolat követelményei. Általában a Gaijin játékai stabil és gyors internetkapcsolatot kívánnak meg, hogy megfelelően működjenek, és jó játékélményt nyújtsanak. Kérjük, vegye figyelembe, hogy a Gaijin nem felelős a játék működésének semmilyen hibájáért, amely az Ön internetkapcsolatának minőségéből ered (beleértve a sebességét, a Gaijin szervereinek elérhetőségét és válaszidejét, vagy az úgynevezett „pingjét”).
10. JAVÍTÁSOK, FRISSÍTÉSEK ÉS MÓDOSÍTÁSOK
10.1. A szolgáltatások, felhasználói élmény és a Gaijin-szolgáltatások hatékonyságának a játékokon belüli legjobb szintje biztosítása érdekében időről időre a játék javítása (patchelése), frissítése és módosítása szükséges. Ez általában játékaink kötelező és/vagy automatikus frissítését eredményezi, és a régebbi verziók elképzelhető, hogy nem indulnak vagy működnek, amíg nem frissíti őket.
10.2. A Gaijinnak jogában áll bármikor megváltoztatnia a játék szoftverkódját saját belátása szerint. Az ilyen változtatások hatással lehetnek többek között a játék működésére és egyéb tartalmaira. Például hozzáadhatunk vagy eltávolíthatunk játéktartalmakat vagy funkciókat, hibákat javíthatunk meg, egyensúlyváltoztatásokat végezhetünk stb.
10.3. Kérjük, különösen arra figyeljen, hogy egyes javításokhoz, frissítésekhez és módosításokhoz magasabb műszaki követelményekre lehet szükség (és idővel szükség lesz) eszközében, vagy növelnie kell az eszköz forrásainak a Játék általi felhasználását, különben a Játék teljesítményeséséhez vezethetnek (és idővel vezetni fognak), és/vagy alacsonyabb grafikai vagy egyéb beállításokat eredményezhetnek.
10.4. Ezen végfelhasználói licencszerződés elfogadásával megerősíti és elfogadja, hogyha Ön visszautasítja a játék frissítését, azzal a játék Ön általi további használata lehetetlenné válhat, és ez a végfelhasználói licencszerződés felfüggesztettnek minősül, amíg Ön nem frissíti a játékot.
11. LICENC FELBONTÁSA
11.1. Felhasználó általi felbontás. Ön azonnali hatállyal és véglegesen felbonthatja ezt a végfelhasználói licencszerződést azzal, ha abbahagyja játékaink használatát, és törli őket az eszközéről.
11.2. Gaijin általi felbontás. Az alábbi esetekben jogunkban áll akár felfüggeszteni, akár véglegesen felbontani ezt a végfelhasználói licencszerződést (amely a játékainkhoz való hozzáférés korlátozását is jelenti):
	* Ön súlyosan megsérti ezt a végfelhasználói licencszerződést vagy az Általános szerződési feltételeket;
	* Ön megsérti a játékszabályokat a játékszabályokban meghatározott módon és mértékben;
	* felfüggesztjük vagy töröljük az Ön Gaijin-fiókját a Szolgáltatási feltételeinkben megfogalmazott indokok alapján;
	* megszüntetjük a játék működését vagy terjesztését, vagy egyéb módon megszüntetjük a játékhoz való hozzáférés szolgáltatását, észszerű előzetes értesítés mellett;
	* az Általános szerződési feltételek szerint bármilyen más indokból.
11.3. A végfelhasználói licencszerződés ezen szakaszában meghatározott vagy az Általános szerződési feltételek szerinti más indok miatti licencfelbontás esetén nem lesz jövőbeli kötelezettségünk vagy felelősségünk Ön felé.
11.4. Ha a Gaijin végzi el, a licencfelbontás azonnali érvényű, kivéve, ha kifejezetten másként nem jelzi a Gaijin vagy kötelező érvényű szabályként nem szükséges az alkalmazandó törvény értelmében.
11.5. A licencfelbontás nem érinti az Ön és Gaijin bármely olyan kötelezettségét és felelősségét, amely a felbontás előtt keletkezett és létezett.
KÉRJÜK, VEGYE FIGYELEMBE, HOGY AZ ÁLTALÁNOS SZERZŐDÉSI FELTÉTEK VAGY A SZOLGÁLTATÁSI FELTÉTELEK FELBONTÁSA, VAGY EZEN VÉGFELHASZNÁLÓI LICENCSZERZŐDÉS FELFÜGGESZTÉSE A LICENC KÖVETKEZMÉNYES MEGSZŰNÉSÉHEZ/FELFÜGGESZTÉSÉHEZ VEZET.
12. TOVÁBBI PLATFORMFELTÉTELEK
Ha harmadik felek platformjain keresztül kap hozzáférést a játékhoz, kizárólag Ön lesz felelős azért, hogy az ilyen platformokat és a rajtuk létrehozott fiókokat (például az Apple App Store-, PlayStation- vagy Xbox-fiók) az ilyen platformokra és fiókokra vonatkozó irányvonalaknak megfelelően használja. Kérjük, olvassa el az adott platformokra vonatkozó feltételeket alább.
Mindenesetre az ilyen harmadik fél platformjai nem felelősek ennek a végfelhasználói licencszerződésnek a megsértéséért vagy a Gaijin bármely mulasztásaiért. Ez a végfelhasználói licencszerződés semmilyen módon nem irányul a harmadik felek platformjai és Ön közötti megállapodások megváltoztatására; az ilyen megállapodások feltételei mindig elsőbbséget élveznek ezzel a végfelhasználói licencszerződéssel szemben az ilyen platformok és az azok szellemi tulajdonai használatával kapcsolatban.
Kérjük, vegye figyelembe, hogy a Gaijin a harmadik felek platformjai minden követelményének megfelel, hogy Önnek biztosíthassa a játékok elérését azokon a platformokon keresztül. Ezért a Gaijin számára szükséges lehet ezen végfelhasználói licencszerződés megváltoztatása, hogy a harmadik felek platformjainak követelményeinek megfeleljen.
Az ezzel kapcsolatos bármilyen kérdést intézze az ügyféltámogató szolgáltatáshoz, a Szolgáltatási feltételek 13. szakasza szerint.
12.1. Az Apple App Store további feltételei
Az alábbi további feltételek vonatkoznak a játékokra, amelyek az Apple, Inc. iPhone vagy iPad személyes eszközökön („Apple”) érhetők el:
	* Ez a végfelhasználói licencszerződés a korábbiakban meghatározottak szerint Ön és a Gaijin között jön létre, nem az Apple-lel, amely nem vállal semmilyen kötelezettséget ezen végfelhasználói licencszerződés értelmében, és amely nem tartható felelősének ezen végfelhasználói licencszerződés megszegéséért, beleértve a játék hiányosságait és meghibásodását. A játékok Apple-ön keresztüli használata az Apple Media Szolgáltatásainak Általános Szerződési Feltételei és a Mennyiségi Tartalomhasználati Feltételek szerinti használati szabályok szerint történik, és azok a használati szabályok elsőbbséget élveznek az ezen végfelhasználói licencszerződésben megfogalmazott feltételekkel szemben.
	* Az ezen végfelhasználói licencszerződés 1.3-as bekezdésében megfogalmazottak szerint az Önnek nyújtott licenc nem átruházható, és ezért csak azon Apple-termékek memóriájában való tárolás jogára korlátozott, amelyek az Ön tulajdonában és irányítása alatt állnak, és a játékot az Apple Media Szolgáltatásainak Általános Szerződési Feltételei használati szabályai szerint csak olyan Apple-termékeken futtathatja és jelenítheti meg a játékot, amely az Ön tulajdonában és irányítása alatt áll, kivéve az olyan Apple-termékeket, amelyek nem az Ön tulajdonában és irányítása alatt állnak, de Önhöz kapcsolhatók a Családi megosztáson, mennyiségi vásárláson vagy jogilag érvényes szerződéseken keresztül.
	* Az Apple nem felelős a játék karbantartásáért és az ahhoz való támogatásnyújtásért.
	* Kizárólag a Gaijin felelős egy Játék garanciáiért, akár kifejezett, akár a jogszabályokban foglalt módokon. Az Apple nem vállal garanciális kötelezettségeket a Játékkal kapcsolatban. A garanciáknak való megfelelés elmulasztásának tulajdonítható igényekért, veszteségekért, kötelezettségekért, károkért, költségekért vagy kiadásokért kizárólag a Gaijin felelős. Az egyetlen kivétel az, amikor a játék a vonatkozó garanciáknak (kifejezett vagy közvetett) való megfelelésének bármilyen elmulasztása esetén Ön értesíti az Apple-t, és az Apple visszatéríti a játék vételárát.
	* Az Apple nem felelős az Ön vagy harmadik felek játékkal kapcsolatos bármilyen igényére adott válaszért, amelybe többek között, de nem kizárólag az alábbiak tartoznak: (i) termékszavatossági igények; (ii) bármely azzal kapcsolatos igény, hogy a játék nem felel meg a vonatkozó jogi vagy szabályozási követelményeknek; és (iii) a fogyasztóvédelmi vagy hasonló szabályozásokból származó igények, többek között a HealthKit és HomeKit keretrendszer Játék általi használatával kapcsolatban.
	* Abban az esetben, hogy egy harmadik fél azt állítja, hogy a Játékok a harmadik fél szellemi tulajdonjogait sértik, kizárólag a Gaijin felelős az ilyesféle szellemi tulajdonjog megsértésére irányuló kijelentés kivizsgálásáért, védelméért, rendezéséért és felmentéséért (ha szükséges, és az ebben a végfelhasználói licencszerződésben meghatározott mérték szerint).
	* Ön kijelenti, hogy Ön nem tartózkodik az Egyesült Államok által embargó alá helyezett országokban, illetve nem szerepel az Egyesült Államok Pénzügyminisztériumának a különlegesen kijelölt állampolgárokat felsoroló listáján vagy az Egyesült Államok Kereskedelmi Minisztériumának tiltott személyek vagy szervezetek listáján.
	* Ön belegyezik, hogy ez a végfelhasználói licencszerződés nem ruház át semmilyen jogot vagy jogorvoslati lehetőséget a végfelhasználói licencszerződés felein kívüli személyek számára. Az előzőektől függetlenül az Apple vagy leányvállalata ezen végfelhasználói licencszerződés harmadik fél kedvezményezettje, és az ezen végfelhasználói licencszerződés Ön általi elfogadását követően az Apple-nek vagy leányvállalatának jogában áll (és úgy kell tekinteni, hogy elfogadta ezt a jogot) a jelen szerződést annak harmadik fél kedvezményezettjeként Önnel szemben érvényesíteni.
12.2. A Sony további licencfeltételei
Ha Ön a játékot egy PlayStation számítógépes szórakoztató rendszeren használja, amely az Ön PlayStation-eszközein érhető el használatra, az alábbi további feltételek és kikötések vonatkoznak a játék PlayStationön való használatára:
a) Észak- és Dél-Amerika esetén (SIEA-régió):
A tételek vásárlására és használatára a Hálózati szolgáltatási feltételek és Felhasználói szerződés vonatkoznak. Erre az online szolgáltatásra Önnek a Sony Interactive Entertainment America adta tovább a használati jogot.
b) Európa, Afrika, Közel-Kelet és Óceánia esetén (SIEE-régió):
Egy játékon belüli áruházban vásárolt bármilyen tartalom vásárlása a Sony Interactive Entertainment Network Europe Limiteden („SIENE”) keresztül történik, és a PlayStation™Store-on elérhető PlayStation™ Hálózati szolgáltatási feltételek és Felhasználói szerződés vonatkozik rá. Kérjük, ellenőrizze a használati jogokat minden egyes vásárlás esetében, mivel ezek tételről tételre változhatnak. Hacsak másképp nem jelzik, a játékon belüli áruházakban elérhető tartalmakra ugyanazok az életkori korlátozások vonatkoznak, mint a játékra.
12.3. A Microsoft további licencfeltételei
Ha Ön a játékot az Xbox platformon használja, az alábbi további feltételek és kikötések vonatkoznak a játék Xboxon való használatára:
	* Önre az összes szabály vonatkozik, amely az Xbox-használatra vonatkozik, beleértve a Microsoft Szolgáltatási Szerződést, amely az alábbi oldalon érhető el: https://www.microsoft.com/hu-hu/servicesagreement/.
	* Kizárólag a Gaijin tartozik felelősséggel ezen végfelhasználói licencszerződés értelmében, a Microsoft és társvállalatai nem licencadók ezen végfelhasználói licencszerződés szerint, és a Microsoft és társvállalatai nem felelősek a játék megfelelő működéséért és a garanciáknak való megfelelésért, ezért a játékkal kapcsolatos kártérítési követelésen nem nyújthatók be a Microsoft vagy társvállalatai felé.
	* A Microsoft vagy társvállalatai nem nyújtanak karbantartást és támogatást a játékhoz, az ilyen karbantartás és támogatás kizárólag a Gaijin felelőssége.
A Microsoft vonatkozó szerződései, beleértve az Xbox Live feltételeit, bármilyen esetben előnyt élveznek ezzel a végfelhasználói licencszerződéssel szemben, amely nem vonatkozik az Ön és a Microsoft vagy annak társvállalatai közötti kapcsolatokra.
Legutolsó frissítés és érvénybelépés ideje: Szeptember 14. 2023.
