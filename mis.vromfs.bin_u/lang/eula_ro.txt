---------------------------------------------------------------------------------------------------------------------------------------------------------
AVIZ IMPORTANT
---------------------------------------------------------------------------------------------------------------------------------------------------------
Înainte de a putea accesa și juca jocul nostru, trebuie să acceptați următoarele documente legale (textele complete sunt disponibile mai jos, după acest aviz):
* Politica de confidențialitate explică modul în care gestionăm și protejăm datele dvs. personale atunci când interacționați cu serviciile și jocurile noastre video.
* Condițiile de utilizare reglementează utilizarea de către dvs. a serviciilor oferite de Gaijin în cadrul jocului video și includ următoarele documente:
	- Regulamentul de joc stabilește regulile și restricțiile comportamentale din joc;
	- Acordul de licență pentru utilizatorul final descrie termenii, limitările, restricțiile și condițiile de reziliere a licenței în ceea ce privește jocul nostru video.
Vă rugăm să acordați un moment acestor documente pentru a le citi cu atenție înainte de a le accepta. Dacă nu sunteți de acord cu oricare dintre ele, nu aveți voie să utilizați jocul nostru video sau orice alte servicii conexe.
---------------------------------------------------------------------------------------------------------------------------------------------------------
POLITICA DE CONFIDENȚIALITATE GAIJIN
---------------------------------------------------------------------------------------------------------------------------------------------------------
Această Politică de Confidențialitate reflectă modul în care Gaijin Entertainment („Gaijin” sau „noi”) procesează datele personale ale utilizatorilor: cum colectează și utilizează datele dvs. personale și ce drepturi aveți în legătură cu această procedură de prelucrare a datelor. Politica de confidențialitate reglementează prelucrarea datelor atunci când instalați și jucați jocuri video deținute și distribuite de Gaijin („Jocuri”), fie că utilizați Jocurile noastre pentru desktop sau dispozitive mobile, fie că utilizați alte platforme de jocuri, navigați pe site-urile noastre web sau folosiți în orice alt mod produsele și serviciile noastre, precum și atunci când participați la evenimentele pe care le organizăm („Servicii”).
Această Politică de confidențialitate face parte din Termenii și condițiile contractuale, care includ documentele ce reglementează furnizarea Serviciilor de către Gaijin, inclusiv Condițiile de utilizare.
1. CINE SUNTEM
Datele dvs. sunt prelucrate de Gaijin, adică de următoarele entități juridice (în funcție de Serviciile pe care le utilizați sau de modul în care interacționați cu Gaijin):
	* Gaijin Network Ltd, cu sediul social la adresa: Ifigeneias street 63, Office 302, 2003 Strovolos, Nicosia, Cipru;
	* Gaijin Distribution Kft. cu sediul social la adresa: Hungária körút 162-166, 1146 Budapesta, Ungaria.
Pentru anumite operațiuni de prelucrare a datelor cu caracter personal, partenerii noștri sunt considerați și operatori de date. De exemplu, atunci când accesați Serviciile noastre prin intermediul consolelor sau platformelor de jocuri sau când Serviciile sunt furnizate în colaborare cu alte entități.
Principalul loc unde puteți lua legătura cu noi este Portalul de asistență Gaijin. De asemenea, ne puteți contacta la privacy@gaijin.net sau la următoarea adresă: Ifigeneias street 63, Office 302, 2003 Strovolos, Nicosia, Cipru (Gaijin Network Ltd.). Vă rugăm să consultați, de asemenea, Secțiunea 14 din prezenta Politică de confidențialitate pentru mai multe informații de contact.
2. CE DATE PRELUCRĂM
2.1. Datele pe care ni le furnizați dvs. personal
Atunci când utilizați Serviciile noastre, ne furnizați anumite informații. De obicei, acest lucru se întâmplă atunci când vă înregistrați și vă gestionați Contul Gaijin, utilizați site-urile web Gaijin, jucați jocuri sau utilizați alte Servicii Gaijin, achiziționați bunuri și servicii furnizate de Gaijin, participați la discuții pe rețelele de socializare și pe forumurile Gaijin, participați la sondajele noastre, solicitați și primiți suport sau asistență pentru clienți, comunicați cu noi în legătură cu o reclamație.
Aceste informații ar putea include următoarele categorii:
Date de contact. Majoritatea Serviciilor noastre, cum ar fi Jocurile și evenimentele, pot fi utilizate numai cu un cont înregistrat (Cont Gaijin sau conturi pe platformele cu care suntem parteneri). Datele de înregistrare includ în primul rând adresa de e-mail și pseudonimul dvs. În plus, pentru a beneficia de un nivel de securitate mai ridicat și de posibilitatea de a vă restabili contul în cazul în care pierdeți accesul la adresa de e-mail principală înregistrată, puteți adăuga numărul de telefon mobil și un al doilea e-mail. În cazul în care sunteți minor sau aveți o capacitate juridică limitată, vă putem solicita, de asemenea, să furnizați datele de contact ale părintelui, tutorelui sau ale unui alt reprezentant legal.
Date furnizate către Serviciul de asistență Gaijin. Colectăm informațiile pe care le trimiteți împreună cu solicitările dvs. către Gaijin în timp ce comunicați cu noi cu privire la astfel de solicitări. Ori de câte ori trimiteți o solicitare către Serviciul de asistență Gaijin prin e-mail sau pe portalul de Asistență Gaijin prin intermediul Contului dvs. Gaijin, sau prin intermediul unei adrese de e-mail care nu este asociată unui Cont Gaijin fără a vă conecta la Contul dvs. Gaijin, colectăm acele date pe care le furnizați în cadrul solicitării, adică: (1) numele, pseudonimul, adresa dvs. de e-mail; (2) mesajul dvs.; (3) datele dvs. de joc; (4) informații despre achizițiile și plățile dvs.; (5) alte informații pe care le trimiteți în cadrul unei solicitări.
Date de securitate. Atunci când apar probleme legate de securitate, este posibil să vă rugăm să răspundeți la întrebări de securitate pentru a vă verifica identitatea. În calitate de răspuns, este posibil să solicităm informații care conțin date unice despre utilizator care ar trebui să fie cunoscute în mod rezonabil doar de proprietarul unui Cont Gaijin, cum ar fi adresa de e-mail, pseudonimul, date de conectare, date de localizare și date de joc.
2.2. Datele pe care le colectăm în mod automat
Atunci când interacționați cu Serviciile Gaijin, browser-ul și dispozitivul dvs. pot transmite anumite informații, inclusiv:
Informații de identificare. Este posibil să colectăm date privind utilizarea de către dvs. a Serviciilor noastre pentru a garanta securitatea utilizatorilor noștri, pentru a îmbunătăți experiența de utilizare a Serviciilor noastre, pentru a dezvolta noi Servicii și pentru a le îmbunătăți pe cele existente. De exemplu, datele de identificare pot include (1) ID-ul dvs. de utilizator, (2) date aproximative de localizare (adresa IP și informații conexe, cum ar fi țara și orașul) și, fără limitare, (3) preferințele dvs. privind limba.
În plus, pentru a spori securitatea Contului dvs. Gaijin, vă punem la dispoziție Gaijin Pass - un instrument care vă oferă un control suplimentar asupra acestuia. Aplicația generează coduri unice care pot fi utilizate pentru a vă autentifica în Contul Gaijin. Dacă folosiți Gaijin Pass, colectăm, de asemenea, informații despre dispozitivul dvs. pentru a asocia aplicația cu Contul dvs., permițând astfel trimiterea codurilor de verificare.
Date despre dispozitiv. Pentru a ne adapta Serviciile la dispozitiv și la orice alte circumstanțe de utilizare, colectăm informații despre dispozitivul dvs. în scopul de a asigura compatibilitatea, funcționarea și securitatea Serviciilor noastre, precum și adaptarea acestora la locația dvs. Acestea ar putea include date precum ID-ul dispozitivului, adresa MAC, locația aproximativă, setările de limbă, fusul orar și setările de localizare, informații despre dispozitiv, sistemul de operare, aplicațiile instalate, operatorul rețelei telefonice, tipul de rețea și de conexiune, viteza de conectare la internet, rezoluția și orientarea ecranului, caracteristicile hardware ale dispozitivului (CPU, GPU, memoria RAM și ROM, bateria etc.) și alte informații software și hardware despre dispozitivul dvs.
Date despre achiziții. Colectăm informații cu privire la achizițiile efectuate prin intermediul Serviciilor noastre pentru a permite utilizatorilor să achiziționeze articole din joc cu ajutorul Contului lor Gaijin. Totodată, colectăm informații despre tipul (și cantitatea, dacă este cazul) fiecărui articol din joc achiziționat de dvs. și asociat datelor dvs. de identificare, inclusiv costul acestuia, astfel încât aceste achiziții să fie înregistrate în Contul dvs. Gaijin. Din cauza reglementărilor fiscale, colectăm, de asemenea, informații despre persoana care efectuează plata. Prin urmare, procesăm doar informații limitate și obligatorii despre achizițiile utilizatorilor, inclusiv numele și adresa cumpărătorului, suma plătită și alte informații fiscale.
Module cookie și tehnologii similare. Este posibil să folosim module cookie și tehnologii de urmărire similare (de exemplu: semnalizatoare web, pixeli, ID-ul dispozitivului etc.) pentru a vă recunoaște pe dvs. și/sau dispozitivul dvs. în scopurile descrise în această Politică de confidențialitate. Pentru mai multe detalii despre modul în care folosim modulele cookie, vă rugăm să consultați Politica noastră privind modulele cookie.
2.3. Datele pe care le colectăm atunci când utilizați Jocurile noastre
Atunci când utilizați Serviciile noastre - în primul rând, jucând Jocurile noastre - este posibil să colectăm datele generate în cursul procesului de joc și asociate cu profilul dvs. Acestea includ următoarele:
Date de joc. Este posibil să colectăm date despre acțiunile dvs. în timpul jocului, interacțiunile dvs. cu alți jucători, durata sesiunilor dvs. de joc și alegerile făcute în cadrul jocului. În plus, este posibil să colectăm înregistrări din joc în timp ce jucați, pe care le vom păstra pentru o perioadă limitată de timp și le vom șterge ulterior.
Conținutul dvs. Colectăm datele pe care le furnizați în timp ce utilizați Serviciile noastre, cum ar fi mesajele postate în timp ce jucați Jocurile noastre, postările și comentariile dvs. de pe forumurile, de pe paginile de socializare și din grupurile noastre.
Informații privind performanța dispozitivului. Este posibil să colectăm informații despre performanța dispozitivului pe care îl utilizați pentru a accesa Serviciile noastre, cum ar fi rapoarte de defecțiune (crash reports), erori tehnice survenite în timp ce jucați Jocurile noastre și informații despre pierderea conexiunii la internet.
Date despre evenimente. Dacă participați la evenimente legate de Jocurile noastre organizate de Gaijin sau de partenerii noștri, este posibil să colectăm informații despre performanța dvs. în cadrul acelor evenimente și date pe care le furnizați în timpul acestor evenimente.
2.4. Datele pe care le primim de la terțe părți
Este posibil să primim anumite date de la partenerii, afiliații și distribuitorii noștri care ne ajută să oferim Serviciile utilizatorilor noștri. Acestea includ următoarele:
Date de la platformele de jocuri. Unele dintre Jocurile pe care le oferim în cadrul Serviciilor noastre sunt accesibile prin intermediul anumitor platforme independente, cum ar fi PlayStation, Xbox, Nintendo Switch și platformele mobile. Pentru a vă oferi Serviciile noastre prin intermediul unor astfel de platforme și pentru a vă respecta preferințele în cadrul acestora, colectăm informații precum ID-urile atribuite utilizatorului de către platformă, adresa sa de e-mail, locația aproximativă, limba și alte informații de identificare colectate de către platformă, date despre achizițiile efectuate în magazinul platformei și preferințele specifice ale utilizatorului legate de Servicii.
Date analitice și publicitare. Periodic, implicăm furnizorii și partenerii noștri de afaceri în analize de marketing și publicitate. Acești terți ne oferă (1) date detaliate (obținute în urma analizei) utile pentru a îmbunătăți Serviciile și experiența utilizatorilor în utilizarea acestora; (2) date antifraudă care permit depistarea fraudelor legate de publicitate.
Detalii de plată. Furnizorii noștri de plăți colectează detaliile cardului de credit, detaliile portofelului electronic sau orice alte detalii de plată aferente achizițiilor și pseudonimului dvs. Aceste detalii depind de metoda de plată pe care o utilizați pentru a achiziționa Serviciile noastre plătite. Colectăm doar datele de verificare a plăților și nu avem acces la detaliile acestor plăți.
Nu colectăm informații din surse publice, cum ar fi rețelele de socializare, registrele publice etc.
3. ÎN CE SCOPURI PRELUCRĂM DATELE DVS.
Colectăm și prelucrăm datele dvs. în următoarele scopuri:
Furnizarea serviciilor noastre. Pentru a utiliza oricare dintre serviciile noastre, vă declarați de acord cu Termenii și condițiile noastre contractuale, care cuprind un set de documente juridice. Executarea acestui contract ne obligă să prelucrăm datele dvs. personale astfel încât:
	* să vă putem înregistra Contul Gaijin;
	* să vă putem oferi acces la Jocurile noastre și la alte Servicii;
	* să putem procesa plățile pe care le efectuați în legătură cu Serviciile noastre;
	* să putem activa Serviciile plătite la cererea dvs;
	* să putem gestiona Serviciile noastre;
	* să vă putem furniza informații tehnice și asistență administrativă pentru a vă permite să utilizați confortabil Serviciile noastre.
În acest scop, datele cu caracter personal prelucrate pot include toate categoriile de date pe care fie ni le furnizați dvs., fie le colectăm în timp ce dvs. utilizați Serviciile noastre, fie le primim de la partenerii noștri.
Temeiul juridic pentru prelucrarea datelor: executarea contractului (Termenii și condițiile contractuale).
Dezvoltarea și îmbunătățirea Serviciilor noastre și a experienței utilizatorilor. Îmbunătățirea Serviciilor noastre și a experienței dvs. în utilizarea acestora, precum și dezvoltarea de noi Servicii, sunt esențiale pentru noi. Prin urmare, pe lângă faptul că ne îndeplinim obligațiile care ne revin în conformitate cu Termenii și condițiile contractuale privind furnizarea unor Servicii de calitate, avem și un interes legitim în prelucrarea datelor necesare, în special pentru:
	* a îmbunătăți și dezvolta Serviciile;
	* a îmbunătăți experiența dvs. în utilizarea Serviciilor noastre;
	* a facilita și îmbunătăți securitatea contului dvs. Gaijin și a datelor dvs. pe care le prelucrăm;
	* a interacționa cu dvs. pe forumuri și pe rețelele de socializare;
	* a vă informa cu privire la actualizările și îmbunătățirile aduse serviciilor noastre; a vă trimite alerte de securitate și notificări tehnice relevante;
	* a vă informa cu privire la evenimente, competiții și oferte speciale pe care le oferim în cadrul Serviciilor noastre;
	* a răspunde și a procesa reclamațiile, plângerile și alte solicitări ale utilizatorilor.
De obicei, informațiile cu caracter personal prelucrate în aceste scopuri includ: date despre dispozitive și achiziții, date despre jocuri și informații despre performanța dispozitivelor, date despre evenimente, date de la platformele de jocuri, date publicitare și analitice, alte date necesare pentru scopurile specificate.
Temeiul juridic pentru prelucrarea datelor: executarea contractului (Termenii și condițiile contractuale); interesul nostru legitim (pentru a ne îmbunătăți Serviciile și a le adapta la interesele utilizatorilor).
Personalizarea preferințelor dvs. Pentru a vă ține la curent cu ultimele noutăți legate de Servicii, este posibil să vă informăm despre actualizări și despre noile noastre Servicii sau caracteristici din cadrul Serviciilor. De asemenea, este posibil să vă notificăm periodic cu privire la actualizările Termenilor și condițiilor contractuale.
În acest scop, vă folosim de obicei datele de contact și informațiile de identificare.
Temeiul juridic pentru prelucrarea datelor: consimțământul (furnizat atunci când alegeți ce informații doriți să primiți); executarea contractului (privind actualizările Termenilor și condițiilor contractuale).
Respectarea reglementărilor. Pentru a respecta cerințele prevăzute în legile aplicabile companiei Gaijin și activităților sale, precum și pentru a răspunde solicitărilor organelor de stat sau municipale autorizate în temeiul legilor aplicabile, este posibil ca uneori să ni se ceară să prelucrăm datele dvs. cu caracter personal în temeiul unei obligații legale stabilite de cadrul juridic relevant. În fiecare caz, evaluăm cu acuratețe măsura în care o anumită obligație legală necesită prelucrarea datelor.
Informațiile care ar putea fi necesare în acest scop includ toate categoriile de date pe care le prelucrăm. Cele mai frecvente exemple sunt datele despre achiziții și informațiile de contact.
Temeiul juridic pentru prelucrarea datelor: respectarea obligațiilor legale.
Gestionarea reclamațiilor. În cazul în care suntem implicați într-un litigiu, - în calitate de reclamant, de acuzat sau de parte terță - este posibil să avem nevoie să prelucrăm datele cu caracter personal necesare pentru a ne susține și dovedi în mod corespunzător poziția într-un caz individual. Această necesitate se aplică atât în cazul negocierilor, cât și în cazul soluționării litigiilor cu organismele autorizate.
Informațiile care ar putea fi necesare în acest scop includ toate categoriile de date pe care le prelucrăm, în funcție de reclamația în cauză.
Temeiul juridic pentru prelucrarea datelor: interesul nostru legitim (pentru a trata o reclamație și pentru a ne argumenta poziția față de aceasta).
Îndeplinirea obligațiilor noastre contractuale. Este posibil să oferim utilizatorilor posibilitatea de a deveni parteneri în activități legate de Serviciile noastre, de exemplu, în cazul în care un utilizator contribuie la crearea de conținut legat de Serviciile noastre. Prelucrăm datele dvs. cu caracter personal pentru a ne îndeplini obligațiile care ne revin în cadrul acestor activități de parteneriat. Acestea ar putea include informații de identificare, conținut și detalii de plată.
Temeiul juridic pentru prelucrarea datelor: executarea contractului (cum ar fi Acordul de contribuție Gaijin, Regulamentul general Gaijin privind evenimentele promoționale), respectarea obligațiilor legale (pentru raportarea ulterioară).
Alte scopuri. Este posibil să vă solicităm consimțământul pentru a colecta și prelucra datele dvs. personale în alte scopuri.
Atunci când vă contactăm pentru o astfel de prelucrare, vă vom solicita consimțământul pentru anumite categorii de date cu caracter personal.
Temeiul juridic pentru prelucrarea datelor: consimțământul dvs.
4. CUM PARTAJĂM DATELE
Nu vindem, nu închiriem, nu divulgăm, nu dezvăluim, nu răspândim, nu punem la dispoziție, nu transferăm și nici nu comunicăm în vreun alt mod datele dvs. personale terților în schimbul unei sume de bani sau al unei alte contraprestații de valoare.
Cu toate acestea, partajăm date în cazuri foarte limitate cu partenerii, furnizorii de servicii și afiliații noștri, inclusiv cu cei aflați în afara Spațiului Economic European (SEE).
4.1. Cu cine partajăm datele
Platforme de jocuri. Partajăm datele dvs. cu partenerii noștri de afaceri implicați în distribuția de Jocuri în scopul de a permite accesul la Serviciile noastre de pe platformele respective, de a facilita accesul la asistența pentru utilizatori și de a oferi toate caracteristicile legate de Serviciile noastre acelor utilizatori care joacă Jocurile noastre prin intermediul platformelor de jocuri. Unii dintre acești parteneri se află în afara SEE. De exemplu, Microsoft cu Xbox, Nintendo cu Nintendo Switch și Sony cu PlayStation.
Furnizori de servicii de plată. Apelăm la furnizori autorizați de servicii de plată pentru a procesa plățile pentru Serviciile noastre. În funcție de zona geografică în care vă aflați, datele dvs. pot fi partajate cu acei furnizori de servicii de plată care sunt autorizați și operează în regiunea și țara respectivă.
Sisteme anti-cheat. Este posibil să vă monitorizăm activitățile în timp ce utilizați Serviciile și să analizăm dispozitivele și software-ul pe care le folosiți pentru a ne asigura că respectați Condițiile de utilizare a Serviciilor Gaijin și Acordul de licență pentru utilizatorul final (End-User License Agreement - EULA), inclusiv pentru a monitoriza toxicitatea și pentru a preveni înșelăciunea și frauda în Jocurile noastre.
Parteneri de publicitate. Ocazional, apelăm la parteneri de publicitate care să ne ajute cu instrumentele lor de urmărire și analiză. De exemplu, putem partaja informații anonime despre dispozitiv, locație și achiziții, precum și despre utilizarea de către dvs. a Serviciilor. În unele cazuri, partenerii terți pot completa aceste date cu informațiile pe care le dețin deja, inclusiv cu date despre dvs.
Parteneri operaționali. Apelăm la furnizori de găzduire (hosting) pe servere în vederea stocării datelor necesare pentru a furniza Serviciile noastre online.
Furnizori de servicii. Este posibil să partajăm date cu furnizori de servicii terți, cum ar fi, de exemplu, dezvoltatori de software sau furnizori de servicii administrative.
Afiliați. Este posibil să partajăm date cu caracter personal cu companii din cadrul grupului Gaijin și entități afiliate.
Auditori. Atunci când legislația în vigoare ne impune o obligație de audit sau de raportare financiară, partajăm date cu terți pentru a ne conforma acestor obligații. Evaluăm cu atenție fiecare caz în parte și partajăm cât mai puține date posibil.
Organisme guvernamentale. Partajăm date cu organismele guvernamentale - direct sau prin intermediul partenerilor noștri - atunci când acest lucru este prevăzut de legislația în vigoare, este solicitat în mod legal de organismele autorizate sau este necesar pentru a proteja drepturile sau interesele noastre sau ale utilizatorilor noștri. Evaluăm cu atenție fiecare caz în parte și partajăm cât mai puține date posibil.
Utilizatori Gaijin. Alți utilizatori ai Serviciilor noastre pot vedea o parte din datele dvs. atunci când anumite funcționalități ale Serviciilor permit acest lucru. De exemplu, pseudonimul dvs., avatarul (fotografia de profil) și datele conturilor dvs. asociate (inclusiv conturile Steam, PSN și Apple Game Center) sunt vizibile altor jucători. Aceștia pot vedea, de asemenea, orice conținut pe care îl postați în mod public în cadrul Serviciilor noastre și al rețelelor noastre de socializare (mesaje publice pe forumuri, fișiere atașate etc.), sau unele dintre rezultatele dvs. de joc (date despre scorurile sau clasamentele din joc) și performanțele obținute.
În plus, este posibil să vă solicităm consimțământul explicit pentru a partaja datele dvs. personale cu alți terți. În acest caz, vom specifica cine sunt acești terți, domeniul de aplicare al datelor care urmează să fie partajate, finalitățile și alte detalii privind prelucrarea datelor relevante.
4.2. Transferul datelor dvs. în străinătate
Ne desfășurăm activitatea în întreaga lume și, prin urmare, este posibil să transferăm datele dvs. către terți care își au sediul în diferite țări, inclusiv în țări situate în afara Spațiului Economic European (SEE). Facem toate eforturile, inclusiv cele impuse de legislația în vigoare, pentru a asigura un nivel adecvat de protecție a datelor cu caracter personal în fiecare caz în parte. Este posibil ca unele țări în care transferăm informațiile dvs. să nu aibă aceleași legi privind protecția datelor cu caracter personal ca și cele aplicabile în regiunea în care locuiți.
Cu toate acestea, în astfel de cazuri, luăm măsuri rezonabile pentru a ne asigura că terții cărora le transferăm date cu caracter personal oferă o protecție adecvată pentru informațiile dvs. În special, Gaijin ia măsuri de securitate fizice, tehnice și administrative adecvate pentru a se asigura că datele dvs. sunt protejate în mod corespunzător.
5. C T TIMP PRELUCRĂM DATELE DVS.
Prelucrăm datele dvs. atâta timp cât scopurile noastre de prelucrare, termenele de păstrare legală și interesele noastre legitime impun acest lucru sau dacă stocarea reprezintă o necesitate tehnică.
Păstrăm datele dvs. personale atâta timp cât acest lucru este necesar ținând cont de scopurile noastre de prelucrare (inclusiv pe durata în care Contul dvs. Gaijin este activ în conformitate cu Termenii și condițiile contractuale), de interesele noastre legitime și de cerințele normative sau tehnice privind stocarea datelor. Cu excepția cazului în care există obligații legale sau contractuale care impun contrariul, vom șterge sau anonimiza datele dvs. la sfârșitul perioadei de păstrare sau de prelucrare.
Vă rugăm să rețineți că avem dreptul de a continua să păstrăm unele dintre datele dvs. de utilizator chiar și după ce am dat curs cererii dvs. de ștergere a acestor date în următoarele cazuri:
	* avem un temei legal pentru a continua să vă prelucrăm datele, altul decât consimțământul dvs. (de exemplu, putem fi obligați să facem acest lucru pentru a respecta legile aplicabile, cum ar fi reglementările fiscale sau contabile, măsurile de cunoaștere a clientului (know-your-customer), procedurile de combatere a spălării banilor sau alte cerințe și obligații legale);
	* datele dvs. de utilizator au fost anonimizate astfel încât să nu poată fi utilizate pentru a vă identifica și, prin urmare, aceste informații nu mai reprezintă datele dvs. personale identificabile.
6. DATELE MINORILOR
Recunoaștem importanța protejării datelor minorilor și confirmăm datoria noastră specifică de a acționa în consecință. Prin urmare, luăm măsuri suplimentare pentru a verifica vârsta utilizatorului și pentru a limita accesul la Serviciile noastre celor care nu au atins limita de vârstă corespunzătoare.
Nu colectăm, nu stocăm și nu prelucrăm în mod intenționat date cu caracter personal ce aparțin utilizatorilor cu vârsta sub 16 ani, cu excepția cazului în care avem consimțământul părintelui, tutorelui sau al unui alt titular al răspunderii părintești.
Dacă sunteți părinte, tutore sau un alt titular al răspunderii părintești și doriți să vă retrageți consimțământul dat anterior, dacă aflați că copilul dvs. ne-a furnizat datele sale cu caracter personal fără consimțământul dvs. sau dacă credeți că am colectat datele copilului dvs. în mod neintenționat și le-am prelucrat încălcând legislația în vigoare, vă rugăm să ne trimiteți o cerere de ștergere a acestor date contactând Serviciul de asistență Gaijin. Pentru a da curs unei astfel de cereri, vă putem solicita să ne furnizați dovezi concludente:
	* că copilul nu a împlinit încă vârsta de 16 ani sau vârsta minimă necesară pentru a-și da consimțământul în conformitate cu legislația în vigoare în regiunea respectivă și
	* că sunteți titular al răspunderii părintești pentru acest copil.
În cazul în care aflăm că am colectat din greșeală informații cu caracter personal despre un copil cu vârsta sub 16 ani (sau despre un copil care nu a împlinit vârsta minimă necesară pentru a-și da consimțământul în conformitate cu legislația în vigoare) fără consimțământul titularului responsabilității părintești, vom lua toate măsurile rezonabile pentru a elimina aceste informații cât mai curând posibil, cu excepția cazului în care legea ne obligă să le păstrăm.
Le recomandăm insistent părinților, tutorilor legali sau altor titulari ai răspunderii părintești să își instruiască copiii să nu-și dezvăluie niciodată numele real, adresa, numărul de telefon, informațiile financiare sau orice alte date sensibile despre ei înșiși atunci când folosesc serviciile și chat-urile noastre din cadrul jocurilor, atunci când navighează pe site-urile noastre web (forumuri, comentarii etc.) sau pe internet.
7. CUM SECURIZĂM DATELE
Ne străduim în mod constant să creăm, să îmbunătățim și să implementăm măsuri administrative și tehnice pentru a vă proteja datele. Aceste măsuri au ca scop protejarea datelor dvs. împotriva oricăror acțiuni neautorizate care pot fi efectuate de către terți sau care pot surveni în mod accidental, cum ar fi pierderea sau deteriorarea accidentală, accesul neautorizat, divulgarea, modificarea, distrugerea sau alte utilizări rău intenționate. Întreprindem toate măsurile și demersurile rezonabile pe care le considerăm necesare pentru a ne asigura că datele dvs. sunt tratate în condiții de siguranță și în conformitate cu această Politică de confidențialitate.
Vă rugăm să țineți cont de faptul că unele dintre serverele noastre pe care stocăm informații care conțin datele dvs. sunt situate în afara SEE.
8. PROCESUL DECIZIONAL AUTOMATIZAT ȘI URMĂRIREA ONLINE
Gaijin nu utilizează datele dvs. pentru profilare (profiling) sau în alte procese decizionale automatizate care ar putea să vă afecteze pe dvs., să vă afecteze accesul a Servicii sau alte drepturi în conformitate cu Termenii și Condițiile contractuale.
În același timp, unii dintre partenerii noștri, conform descrierii din Secțiunea 4 (Cum partajăm datele), pot aplica procese decizionale automatizate în timp ce prelucrează datele pe care le partajăm cu ei (de exemplu, în scopuri de prevenire a înșelăciunii și a jocului neloial).
Pe site-urile noastre web folosim diverse tehnici care ne permit - nouă și terților angajați de noi - să vă recunoaștem în timpul utilizării acestora și, eventual, să vă urmărim pe parcursul mai multor vizite. Aceste date sunt utilizate în mod esențial pentru a îmbunătăți și personaliza experiența dvs. pe site-urile noastre web. Această procedură funcționează astfel încât sistemele noastre sau cele ale partenerilor noștri să vă recunoască (prin trimiterea așa-numitelor „module cookie” către browser-ul dvs. pentru o identificare ulterioară) atunci când intrați pe oricare dintre site-urile Gaijin și să adapteze setările și conținutul site-ului la preferințele și experiența dvs. anterioară.
9. CARE SUNT DREPTURILE DVS.
9.1. Ce drepturi aveți cu privire la datele dvs. cu caracter personal
Conform legislației în vigoare în materie de protecție a datelor, aveți următoarele drepturi în ceea ce privește modul în care vă prelucrăm datele.
Dreptul de a fi informat(ă). Aveți dreptul de a fi informat(ă) cu privire la modul în care colectăm și utilizăm datele dvs. cu caracter personal.
Dreptul de acces. Aveți dreptul de a ne solicita să vă comunicăm ce date deținem despre dvs. și să vă furnizăm o copie a acestora.
Dreptul la rectificare. Aveți dreptul de a ne solicita să vă corectăm datele cu caracter personal în cazul în care acestea sunt inexacte, incomplete, învechite, incorecte, primite ilegal sau nu mai sunt relevante pentru scopul prelucrării.
Dreptul la ștergere („dreptul de a fi uitat(ă)”). Puteți solicita Gaijin să șteargă oricare dintre datele dvs. cu caracter personal, cu excepția cazului în care trebuie să continuăm să prelucrăm unele dintre acestea în temeiul legislației în vigoare.
Dreptul la transferabilitatea datelor. Aveți dreptul de a solicita ca datele dvs. să vă fie furnizate într-un format structurat și procesabil pe calculator. De asemenea, aveți dreptul de a solicita ca Gaijin să transmită aceste date direct unei terțe părți, cu condiția ca această procedură să fie rezonabilă și posibilă din punct de vedere tehnic.
Dreptul de a restricționa prelucrarea datelor. Aveți dreptul de a restricționa utilizarea datelor dvs. în anumite circumstanțe, în totalitate sau parțial, cu excepția cazului în care trebuie să continuăm să prelucrăm unele dintre acestea în temeiul legislației în vigoare.
Dreptul de a retrage consimțământul. În cazul în care datele dvs. sunt prelucrate pe baza unui consimțământ liber exprimat, aveți dreptul de a vă retrage consimțământul în orice moment.
Dreptul de a vă opune. Aveți dreptul de a vă opune în orice moment prelucrării datelor dvs. cu caracter personal.
Dreptul de a vă opune prelucrării automate. În cazul în care prelucrarea datelor se bazează exclusiv pe un proces decizional automatizat sau pe profilare, aveți dreptul de a vă opune unei astfel de prelucrări.
9.2. Cum vă puteți exercita drepturile
Dacă doriți să vă exercitați oricare dintre aceste drepturi în legătură cu prelucrarea de către Gaijin a datelor dvs. cu caracter personal, vă rugăm să trimiteți cererea dvs. către Serviciul de asistență Gaijin după ce vă conectați la Contul dvs. Gaijin. Vă solicităm să vă conectați cu Contul Gaijin astfel încât să ne putem asigura că sunteți dvs. și să limităm cazurile în care terții au acces la datele dvs. personale sau afectează în vreun fel prelucrarea datelor dvs. personale și exercitarea drepturilor dvs. de titular al datelor.
Se poate întâmpla să pierdeți accesul la contul dvs. Gaijin. În acest caz, sunteți în continuare liber să vă exercitați drepturile. Atunci când primim o cerere neidentificată adresată Serviciului de asistență Gaijin, este posibil să vă solicităm detaliile de securitate pentru a vă identifica și a restabili accesul la Contul dvs. Gaijin. De obicei, este vorba de întrebări legate de contul dvs. și de datele dvs. de joc, răspunsurile la care, în mod rezonabil, le puteți cunoaște doar dvs.
De asemenea, beneficiați de drepturile de titular al datelor menționate mai sus în ceea ce privește datele cu caracter personal prelucrate de partenerii noștri în calitate de operatori independenți. Puteți contacta acești parteneri pentru a vă exercita drepturile.
9.3. Ștergerea datelor
Dacă decideți să ștergeți informațiile pe care le deținem despre dvs., vom face acest lucru în măsura în care este posibil, ținând cont de ceilalți utilizatori și de obligațiile noastre de a păstra informațiile în conformitate cu legislația în vigoare.
Vă rugăm să rețineți că ștergerea datelor va duce la eliminarea completă și irevocabilă a contului dvs. Gaijin. Aceasta înseamnă că, după ștergere, nu veți putea să vă recuperați progresul, obiectele dobândite și monedele din joc.
Primul nostru pas va fi suspendarea contului dvs. și colectarea tuturor informațiilor personale pe care le avem despre dvs. Aceasta înseamnă că nu veți avea acces la Serviciile noastre. De regulă, ștergem datele cu caracter personal în termen de 30 de zile. Cu toate acestea, în cazul în care avem nevoie de mai mult timp din cauza unor probleme tehnice și a complexității cererii de ștergere, aceasta va fi tratată în termen de cel mult 2 luni.
Dacă decideți să restabiliți contul după ce ați trimis cererea de ștergere a datelor, ne puteți trimite o solicitare prin intermediul Serviciului de asistență Gaijin în termen de 30 de zile de la suspendarea contului. Vă vom restabili contul Gaijin și vă vom anunța dacă procesul de ștergere necesită în continuare să fie finalizat. În caz contrar, vom șterge definitiv contul și datele dvs. personale după expirarea perioadei de suspendare.
10. CUM VĂ PUTEȚI RETRAGE CONSIMȚĂM NTUL
Vă puteți retrage în orice moment consimțământul pentru prelucrarea datelor dvs. în conformitate cu această Politică de confidențialitate, inițiind ștergerea contului dvs. Gaijin din setările acestuia și urmând instrucțiunile furnizate de Gaijin după ce ați trimis o astfel de cerere de ștergere.
Dacă doriți să vă retrageți consimțământul pentru un anumit motiv de prelucrare, vă rugăm să ne contactați accesând Portalul Serviciului de asistență Gaijin. Cu toate acestea, ne rezervăm dreptul de a înceta să vă furnizăm Serviciile în cazul în care retragerea dvs. constituie o piedică pentru furnizarea corespunzătoare a acestora conform Termenilor și Condițiilor contractuale. Vă rugăm să rețineți că o astfel de retragere nu afectează valabilitatea consimțământului acordat anterior și ne rezervăm dreptul de a prelucra datele dvs. pe un alt temei legal, în cazul în care acest lucru este permis de legislația în vigoare.
De asemenea, vă rugăm să rețineți că dezinstalarea jocului nostru (sau a oricărei aplicații legate de Serviciile noastre) de pe dispozitivul dvs. nu conduce automat la retragerea consimțământului sau la ștergerea datelor dvs. personale de pe serverele noastre.
11. PENTRU REZIDENȚII DIN CALIFORNIA
Această secțiune se aplică numai acelor utilizatori care locuiesc în California, S.U.A.
Legislația californiană privind protecția consumatorului le oferă rezidenților din California următoarele drepturi în materie de protecție a datelor: să solicite dezvăluirea datelor personale pe care le colectăm; să șteargă aceste date; să se opună vânzării de date personale (dacă este cazul). Respectăm aceste garanții și asigurăm punerea în aplicare a acestor drepturi pentru utilizatorii noștri care locuiesc în California.
Dezvăluirea sau vânzarea datelor
În ultimele 12 luni, nu am vândut niciuna dintre informațiile dvs. personale, așa cum sunt definite de legile statului California. Cu tot respectul față de utilizatorii noștri, nu intenționăm să vindem informațiile dvs. personale în viitor. 
Aceasta înseamnă că nu dezvăluim informațiile dvs. personale unor terțe părți pentru utilizarea lor în scopuri comerciale. Dezvăluim informațiile doar pentru a vă furniza Servicii de înaltă calitate, pentru a vă îmbunătăți experiența cu Serviciile noastre, în scopuri de marketing și în alte scopuri descrise în Secțiunea 4 din prezenta Politică de confidențialitate.
Drepturile dvs.
În conformitate cu legile statului California, aveți următoarele drepturi în ceea ce privește informațiile dvs. personale:
Dreptul de a cunoaște. În calitate de rezident al statului California, aveți dreptul de a afla ce informații personale a colectat Gaijin despre dvs. în ultimele 12 luni înainte de solicitare și cum sunt utilizate și partajate aceste date.
Dreptul la transferabilitatea datelor. Dacă sunteți rezident al statului California, aveți dreptul de a ne solicita să vă furnizăm informațiile dvs. personale într-un format ușor de utilizat, astfel încât să puteți transfera aceste informații către o altă entitate.
Dreptul de a șterge. Aveți dreptul de a solicita ștergerea informațiilor personale pe care Gaijin le deține despre dvs. sau pe care le-a partajat cu terți. Ștergerea informațiilor dvs. personale înseamnă o ștergere permanentă a Contului dvs. Gaijin. Odată ce Contul Gaijin a fost șters, nu se mai poate restabili nicio informație, inclusiv progresul jocului și achizițiile efectuate în cadrul Serviciilor noastre.
Dreptul de a da sau de a retrage consimțământul. În calitate de rezident al statului California, vă puteți opune vânzării informațiilor dvs. personale, așa cum sunt definite de legislația californiană.
Dreptul de a nu fi discriminat(ă). Legea statului California interzice orice discriminare bazată pe exercitarea drepturilor dvs. cu privire la informațiile personale, cum ar fi furnizarea de bunuri sau servicii de calitate diferită, oferirea de prețuri diferite sau impunerea de sancțiuni.
Pentru a afla cum puteți să vă exercitați drepturile, consultați Secțiunea 9 de mai sus.
12. PENTRU REZIDENȚII DIN NEVADA
Această secțiune se aplică numai acelor utilizatori care locuiesc în Nevada, S.U.A.
Dacă sunteți un rezident al statului Nevada și ați achiziționat un serviciu Gaijin (inclusiv articole din joc), legislația statului Nevada vă permite să vă opuneți vânzării oricăror informații protejate în temeiul acesteia (de exemplu, numele, adresa de domiciliu, adresa de e-mail, numărul de telefon și alte informații care permit identificarea unei persoane).
Gaijin nu vinde și nu intenționează să vândă informațiile personale ale utilizatorilor către terțe părți. Cu toate acestea, dreptul de a vă opune vânzării informațiilor în cauză vă este rezervat în cazul în care Gaijin va începe să le vândă în viitor.
13. ACTUALIZĂRI
Această Politică de confidențialitate poate face obiectul unor modificări periodice.
În cazul unor modificări majore, Politica actualizată va fi însoțită de o notificare de actualizare corespunzătoare și va necesita reînnoirea consimțământului dvs. În cazul în care nu sunteți de acord cu versiunea revizuită a acestui document, ne rezervăm dreptul de a nu vă mai furniza serviciile noastre care necesită prelucrarea datelor dvs. În cazul unor modificări minore, nu va urma nicio notificare și vă angajați să le verificați pe cont propriu. Orice actualizare a acestei Politici de confidențialitate va intra în vigoare în ziua următoare datei de publicare a noii versiuni.
14. CONTACT
Dacă aveți întrebări cu privire la modul în care Gaijin prelucrează datele dvs. personale sau dacă nu sunteți de acord cu procedura noastră de prelucrare și protecție a datelor personale, nu ezitați să ne contactați.
Principalul loc unde puteți lua legătura cu noi este Portalul de asistență Gaijin. De asemenea, ne puteți contacta prin e-mail la privacy@gaijin.net sau prin poștă la următoarea adresă: Ifigeneias street 63, Office 302, 2003 Strovolos, Nicosia, Cipru (Gaijin Network Ltd.).
Dacă aveți o reclamație sau întrebări suplimentare, vă rugăm să contactați Responsabilul nostru cu protecția datelor la dpo@gaijin.net sau să trimiteți o scrisoare către Gaijin Network Ltd. la adresa Ifigeneias street 63, Office 302, 2003 Strovolos, Nicosia, Cipru (în atenția Responsabilului cu protecția datelor).
De asemenea, aveți dreptul de a adresa o plângere autorității noastre principale de supraveghere a protecției datelor din Cipru sau din țara în care vă aflați.
Ultima actualizare: 2 octombrie 2023.
---------------------------------------------------------------------------------------------------------------------------------------------------------
CONDIȚIILE DE UTILIZARE GAIJIN
---------------------------------------------------------------------------------------------------------------------------------------------------------
AVIZ IMPORTANT: VĂ RUGĂM SĂ REȚINEȚI CĂ SECȚIUNEA 12 DIN ACESTE CONDIȚII CONȚINE PREVEDERI DE ARBITRAJ OBLIGATORIU ȘI DE RENUNȚARE LA ACȚIUNI COLECTIVE CARE AFECTEAZĂ DREPTURILE DVS. ÎN CEEA CE PRIVEȘTE SOLUȚIONAREA LITIGIILOR. VĂ RUGĂM SĂ CITIȚI CU ATENȚIE PUNCTUL 12.4 ÎNAINTE DE A ACCEPTA ACESTE CONDIȚII.
CU EXCEPȚIA ANUMITOR TIPURI DE LITIGII, SUNTEȚI DE ACORD CĂ ORICE LITIGIU CARE APARE ÎNTRE DVS. ȘI GAIJIN VA FI REZOLVAT PRIN ARBITRAJ INDIVIDUAL OBLIGATORIU ȘI RENUNȚAȚI LA DREPTUL DE A PARTICIPA LA PROCESE COLECTIVE SAU LA ACȚIUNI DE ARBITRAJ COLECTIV.
Aceste Condiții de utilizare („Condiții”) fac parte din Termenii și condițiile contractuale (așa cum sunt definite mai jos) și reglementează utilizarea de către dvs. a Serviciilor Gaijin. Unele dintre Servicii sunt, de asemenea, reglementate de instrumente suplimentare, dacă acestea sunt prevăzute în mod explicit în Termenii și condițiile contractuale.
ÎN CAZUL ÎN CARE NU SUNTEȚI DE ACORD CU CONDIȚIILE SAU CU ORICARE DINTRE DOCUMENTELE CARE REGLEMENTEAZĂ UTILIZAREA SERVICIILOR ȘI CONSTITUIE O PARTE INTEGRANTĂ A TERMENILOR ȘI CONDIȚIILOR CONTRACTUALE, VĂ RUGĂM SĂ NU MAI UTILIZAȚI SERVICIILE NOASTRE. VERSIUNEA ÎN LIMBA ENGLEZĂ A TERMENILOR ȘI CONDIȚIILOR CONTRACTUALE (INCLUSIV A ACESTOR CONDIȚII) ESTE SINGURA VERSIUNE ORIGINALĂ. ACEASTA VA PREVALA ÎN CAZUL ÎN CARE APAR NEÎNȚELEGERI, ÎNTREBĂRI SAU LITIGII CU PRIVIRE LA SEMNIFICAȚIA, FORMA, VALABILITATEA SAU INTERPRETAREA TERMENILOR ȘI CONDIȚIILOR CONTRACTUALE.
1. DEFINIȚII
Termenul „Administrație” se referă la Gaijin, la terțe părți autorizate de Gaijin și la o persoană sau un grup de persoane desemnate de Gaijin pentru a monitoriza respectarea de către jucători a Termenilor și condițiilor contractuale.
Termenul „Amuțire” se referă la un tip de sancțiune aplicată în cadrul jocului ca urmare a încălcării acestui Regulament de joc, care constă în interzicerea jucătorului de a utiliza Chat-urile din Joc.
Termenul „Serviciu/Servicii” se referă la orice produs digital oferit de Gaijin, cum ar fi Site-ul web, Jocurile, aplicațiile mobile (de exemplu, aplicația Gaijin Pass sau Asistentul pentru War Thunder) sau alte servicii, cum ar fi Gaijin Store (store.gaijin.net) și Gaijin Marketplace (trade.gaijin.net), inclusiv orice informație și/sau conținut disponibil. Conținutul poate include orice proprietate intelectuală, de exemplu, baze de date, mărci comerciale, software, text, design, grafică, materiale video/audio, filme, mesaje, imagini, arhitectură etc.
Termenul „Gaijin” se referă la una dintre următoarele entități juridice (în funcție de circumstanțele descrise mai jos):
	* Atunci când Serviciile sunt furnizate direct Utilizatorului - Gaijin Network Ltd, cu sediul social la adresa: Ifigeneias street 63, Office 302, 2003 Strovolos, Nicosia, Cipru;
	* Atunci când Serviciile sunt oferite prin intermediul unor platforme terțe (de exemplu, Steam, PlayStation Network, Xbox Live, GOG, Google Play Store, Apple App Store) - Gaijin Distribution Kft. cu sediul social la adresa: Hungária körút 162-166, 1146 Budapesta, Ungaria.
În Condiții, Gaijin poate fi menționat și prin pronumele „noi” și variantele sale.
Termenul „Utilizator” se referă la utilizatorul oricărui Serviciu. În Condiții, Utilizatorul poate fi menționat, de asemenea, ca „dumneavoastră” sau „dvs.” Dacă nu sunteți de acord cu aceste Condiții, nu trebuie să utilizați niciunul dintre Servicii și, în același timp, nu puteți fi considerat ca fiind un Utilizator în sensul respectivei definiții.
Termenul „Site web” se referă la orice site web operat de Gaijin.
Termenul „Jocuri” se referă la oricare dintre jocurile video publicate și/sau licențiate de Gaijin în temeiul EULA în favoarea Utilizatorilor pe orice platformă (de exemplu, Windows, Xbox, PlayStation, iOS, Android etc.), inclusiv, dar fără a se limita la War Thunder, Crossout, Star Conflict, CRSED, F.O.A.D., Enlisted, Age of Water și altele.
Expresia „Restricția accesului la Joc” se referă la un tip de sancțiune aplicată ca urmare a încălcării acestui Regulament de joc, care constă în blocarea capacității Utilizatorului de a accesa și de a juca jocul.
Termenul „Cont” se referă la un cont personal Gaijin înregistrat de către Utilizator pentru a utiliza Serviciile.
Expresia „Termenii și Condițiile contractuale” se referă la oricare dintre documentele care reglementează furnizarea Serviciilor de către Gaijin, inclusiv cele specificate mai jos:
	* Acordurile de bază cu utilizatorii
	Condițiile de utilizare (acest document)
	Acordul de licență pentru utilizatorul final („EULA”) (anexa nr. 2 la Condițiile de utilizare)
	* Datele cu caracter personal și modulele cookie
	Politica de confidențialitate
	Politica privind modulele cookie
	* Cumpărare/vânzare
	Politica magazinului
	Politica comercială
	* Conținut generat de utilizator (CGU)
	Acordul de contribuție
	Orientările pentru creatorii de conținut
	Politica de respectare a drepturilor de autor WT Live
	* Norme de conduită
	Regulamentul de joc (anexa nr. 1 la Condițiile de utilizare)
	Orientările comunității
	* Reguli privind evenimentele
	Regulile turneului
	Regulamentul general privind evenimentele promoționale
și alte documente, acorduri, politici, reguli sau orientări (dacă există) disponibile pe legal.gaijin.net.
Termenii și condițiile contractuale constituie o parte esențială a Condițiilor. Acceptând Condițiile, recunoașteți și sunteți de acord cu prevederile Termenilor și condițiilor contractuale. Orice trimitere la Termenii și condițiile contractuale din prezentul document se aplică, de asemenea, acestor Condiții, cu excepția cazului în care există dispoziții contrare.
VĂ RUGĂM SĂ REȚINEȚI că Site-urile web (asociate Jocurilor sau altor Servicii) pot oferi reglementări suplimentare, inclusiv documente care guvernează relațiile dintre dvs. și Gaijin, altele decât Termenii și condițiile contractuale definite mai sus.
2. UTILIZAREA SERVICIILOR
2.1. Serviciile NU sunt oferite Utilizatorilor cu vârsta sub 16 ani (cu excepția cazului în care sunteți părinte sau tutore legal, iar Serviciile urmează să fie utilizate de copilul dvs. cu acordul dvs.). Acceptând Condițiile și utilizând Serviciile, confirmați că aveți vârsta de cel puțin 16 ani. Gaijin poate furniza sau limita furnizarea Serviciilor pentru Utilizatorii de o vârstă diferită, dacă acest lucru este în conformitate cu legile locale. Dacă sunteți părinte sau tutore legal, trebuie să supravegheați Contul dvs. în scopul de a împiedica utilizarea acestuia de către minori și trebuie să interziceți accesul la el copiilor cu vârsta sub 16 ani. Vă asumați responsabilitatea deplină pentru utilizarea Serviciului de către minori prin intermediul Contului dvs. Responsabilitatea pentru minorii care utilizează cardul dvs. de credit sau un alt instrument de plată (de exemplu, PayPal și Facebook Credits) vă revine în totalitate.
2.2. Gaijin poate, la propria discreție, să solicite în orice moment confirmarea vârstei Utilizatorului.
2.3. Este posibil ca unele Servicii să nu fie potrivite pentru persoanele care suferă de epilepsie, convulsii sau alte afecțiuni care implică adoptarea unor măsuri de precauție în materie de sănătate. Este responsabilitatea Utilizatorului să stabilească dacă Serviciile pot fi dăunătoare pentru sănătatea sa. În caz afirmativ, Utilizatorul trebuie să înceteze imediat să utilizeze Serviciile. Vă recomandăm să consultați un medic înainte de a utiliza Serviciile.
2.4. Utilizatorul nu va utiliza Serviciile dacă Gaijin i-a interzis anterior accesul pentru încălcarea Termenilor și condițiilor contractuale (inclusiv a acestor Condiții).
2.5. Este posibil ca Serviciile să fie actualizate și modificate fără consimțământul sau notificarea Utilizatorului. În măsura permisă de lege, Serviciile sunt furnizate „CA ATARE” și „ÎN FUNCȚIE DE DISPONIBILITATE”. Gaijin nu garantează satisfacerea necesităților și așteptărilor Utilizatorului, cu excepția cazului în care acest lucru este stipulat în mod explicit și neechivoc în Termenii și condițiile contractuale.
2.6. Gaijin își rezervă dreptul de a suspenda sau întrerupe Serviciile în orice moment - fie permanent, fie temporar - fără compensații sau rambursări, dacă intervine oricare dintre circumstanțele descrise la punctul 3.8 de mai jos sau în urma unei notificări rezonabile.
2.7. Este posibil ca Serviciile să nu fie disponibile în anumite țări, iar Gaijin are dreptul, la propria discreție, de a restricționa furnizarea Serviciilor în orice regiune și în orice moment. Într-un astfel de caz, Termenii și condițiile contractuale se vor considera nule în respectivele regiuni, iar Gaijin nu va avea nicio obligație în temeiul lor.
2.8. Gaijin poate, la propria discreție sau atât timp cât este rezonabil, să ofere periodic asistență tehnică gratuită pentru Servicii. Utilizatorul acceptă că asistența tehnică, lucrările de întreținere sau alte circumstanțe sunt în măsură să facă serviciile indisponibile și să provoace întreruperi. Utilizatorul recunoaște că întreruperile datorate asistenței tehnice, lucrărilor de întreținere sau altor circumstanțe reprezintă situații firești și nu afectează calitatea Serviciului.
2.9. Unele Servicii pot fi oferite prin intermediul unor platforme de joc terțe (Steam, PlayStation, Xbox etc.). Utilizarea acestor platforme este supusă termenilor și condițiilor care se aplică fiecăreia dintre ele. Gaijin nu reglementează și nu controlează utilizarea acestor platforme de către Utilizator; orice mențiune referitoare la platformele terților este oferită de Gaijin „CA ATARE”, fără niciun fel de garanție, fie ea expresă sau implicită.
2.10. Utilizatorul recunoaște și este de acord că Gaijin nu are nicio obligație de a-i oferi asistență sau întreținere specifică în legătură cu furnizarea Serviciilor, cu excepția cazului în care Gaijin are o astfel de obligație în temeiul legislației în vigoare. Cu toate acestea, sub rezerva altor prevederi ale prezentelor Condiții, Gaijin se va strădui să asiste Utilizatorul cu privire la orice probleme sau întrebări pe care acesta le-ar putea avea în legătură cu Serviciile. Ne puteți contacta Serviciul de asistență conform instrucțiunilor din Secțiunea 13 de mai jos. Pentru a accelera răspunsul la cererea dvs., vă rugăm să furnizați reprezentanților Gaijin toate informațiile de care au nevoie pentru a rezolva problema într-un timp rezonabil.
2.11. Serviciile pot include link-uri către site-uri web ale unor terți. Aceste site-uri web asociate nu se află sub controlul Gaijin și Gaijin nu poartă răspundere pentru conținutul sau link-urile care figurează pe un site web asociat. Aceste link-uri sunt furnizate doar pentru comoditate și publicarea lor nu presupune că Gaijin susține respectivele site-uri web. Utilizarea de către dvs. a unui site web care aparține unei terțe părți poate fi supusă termenilor și condițiilor și/sau politicilor de confidențialitate ale acelei terțe părți. Vă recomandăm să le citiți cu atenție înainte de a le accepta.
2.12. Utilizatorul va respecta confidențialitatea corespondenței cu Gaijin, inclusiv cu Serviciul său de asistență. Orice informație primită de la Gaijin (sau de la oricare dintre reprezentanții săi) - inclusiv, dar fără a se limita la problemele ce țin de asistența tehnică, asistența pentru clienți sau alte probleme legate de asistență - este confidențială și nu va fi făcută publică sau dezvăluită unei terțe părți, cu excepția cazului în care Gaijin permite acest lucru în mod explicit.
3. CONTUL
3.1. Pentru a folosi anumite Servicii, Utilizatorul creează un Cont și oferă informațiile necesare pentru ca acestea să fie furnizate conform prevederilor Politicii de confidențialitate Gaijin.
3.2. Este responsabilitatea exclusivă a Utilizatorului să furnizeze informații exacte și veridice și să le mențină actualizate, fără a aduce atingere dreptului de rectificare al titularului datelor, conform prevederilor Politicii de confidențialitate Gaijin. Această dispoziție nu se aplică numelui de utilizator (identificatorul unic al Utilizatorului). Sunt interzise numele de utilizator ofensatoare, ilegale sau inadecvate.
3.3. Utilizatorului NU îi este permis să furnizeze informații care se referă la persoane terțe, identități false sau alte informații, a căror divulgare (inclusiv, dar fără a se limita la publicare) încalcă drepturile terților sau orice lege aplicabilă.
3.4. Utilizatorul nu are dreptul de a crea mai multe Conturi.
3.5. Utilizatorul trebuie să mențină confidențiale numele de utilizator și parola Contului. Utilizatorul este singurul responsabil pentru păstrarea confidențialității datelor sale de conectare și pentru toate activitățile care au loc în contul său, indiferent dacă sunt autorizate sau nu (de exemplu, în cazul în care datele de identificare ale Contului devin cunoscute unor terți sau în cazul unui acces neautorizat). Orice tip de activitate desfășurată în cont pentru care s-au folosit datele de acces ale Utilizatorului este responsabilitatea acestuia. În cazul unei încălcări sau al unei utilizări abuzive a Contului său, Utilizatorul trebuie să notifice imediat Gaijin.
3.6. Utilizatorul nu are dreptul să vândă (sau să cumpere), să închirieze, să schimbe sau să doneze un Cont.
3.7. Utilizatorul va utiliza Serviciile și Contul numai în scopuri necomerciale, personale și legale. Aceste scopuri trebuie să corespundă naturii, finalității și funcțiilor Serviciilor.
3.8. Gaijin poate, la propria discreție, să dezactiveze sau să șteargă Contul Utilizatorului fără nicio notificare în următoarele cazuri:
3.8.1. Utilizatorul încalcă orice prevedere a Termenilor și condițiilor contractuale (inclusiv a acestor Condiții) sau există o suspiciune rezonabilă privind nerespectarea de către Utilizator a acestora;
3.8.2. Utilizatorul nu confirmă că a împlinit vârsta prevăzută la punctul 2.1 de mai sus sau că a obținut acordul parental cuvenit;
3.8.3. Utilizatorul își exercită unul dintre drepturile de titular al datelor în conformitate cu Politica de confidențialitate Gaijin (de exemplu, dreptul de a restricționa prelucrarea datelor, dreptul la ștergere), ceea ce face imposibilă menținerea Contului de către Gaijin;
3.8.4. altcineva folosește Contul Utilizatorului pentru a se implica în activități care încalcă acești Termeni și condiții contractuale;
3.8.5. Gaijin încetează să mai ofere Serviciile și/sau o parte din acestea.
3.9. Utilizatorul își poate șterge Contul în orice moment.
3.10. Dezactivarea sau ștergerea Contului, fie de către utilizator, fie de către Gaijin, duce la rezilierea Termenilor și condițiilor contractuale (inclusiv a acestor Condiții). Gaijin nu are obligația de a oferi rambursări, beneficii sau alte compensații în cazul în care Utilizatorul solicită ștergerea unui Cont sau dacă Contul este șters în conformitate cu punctul 3.8 din prezentele Condiții.
3.11. Contul Utilizatorului care a fost inactiv în mod continuu timp de 3 sau mai mulți ani poate fi șters de către Gaijin în baza unei notificări prealabile trimise la adresa de e-mail asociată acestuia. După ștergere, toate Fisele, Skin-urile și celelalte articole din jocurile Gaijin prezente în Contul Utilizatorului vor dispărea și nu vor putea fi recuperate.
3.12. Utilizatorul recunoaște că nu este proprietarul și nu deține niciun alt drept de proprietate asupra Contului. Gaijin acordă Utilizatorului acces la Cont numai în scopul furnizării Serviciilor.
4. PROPRIETATEA INTELECTUALĂ
4.1. Toate drepturile asupra Serviciilor și cele de proprietate intelectuală asociate, inclusiv drepturile, titlurile și interesele, fie sunt deținute de Gaijin, fie Gaijin are dreptul de a le furniza. Cu excepția cazului în care se specifică altfel în Termenii și condițiile contractuale, Gaijin acordă Utilizatorului o licență limitată, neexclusivă, nesublicențiabilă și netransferabilă de a utiliza Serviciile în conformitate cu funcțiile acestora, exclusiv pentru uz privat, necomercial, sub rezerva respectării Termenilor și condițiilor contractuale (inclusiv a acestor Condiții).
4.2. În cazul în care intenționează să utilizeze unele dintre Servicii, cum ar fi, de exemplu, Jocurile, Utilizatorul acceptă EULA, care constituie o parte integrantă a Termenilor și condițiilor contractuale și reglementează utilizarea acestor Servicii.
4.3. În ceea ce privește toate Serviciile furnizate, precum și conținutul și informațiile aferente acestora, Utilizatorul nu are dreptul:
4.3.1. să încalce drepturile de proprietate intelectuală ale Gaijin și să utilizeze orice parte a Serviciilor în alte scopuri decât cele prevăzute;
4.3.2. să copieze, să distribuie, să revândă, să cedeze, să închirieze, să reproducă, să adapteze, să sublicențieze, să comunice public, să modifice, să decompileze, să facă inginerie inversă, să traducă, să dezasambleze, să elimine măsurile de protecție tehnică sau să creeze produse derivate;
4.3.3. să folosească viruși, programe malware sau spyware;
4.3.4. să șteargă sau să modifice notele privind drepturile de autor, brevetele, mărcile comerciale etc.
4.4. În cazul în care Gaijin primește de la Utilizator orice conținut protejat de drepturi de autor deținut de acesta sau dacă Utilizatorul creează orice conținut în cadrul Jocului (colectiv - Conținut Generat de Utilizator sau „CGU”), Gaijin dobândește o licență perpetuă, irevocabilă, transferabilă, sublicențiabilă și scutită de redevențe pentru a utiliza CGU în scopul furnizării Serviciilor pe orice teritoriu, fără limitări cu privire la timp și loc, fără ca Utilizatorul să fie menționat ca proprietar al acestui conținut. Utilizatorul nu are voie să furnizeze CGU decât dacă este autorizat să facă acest lucru. Gaijin nu revendică niciun drept de proprietate asupra CGU și nimic din acești Termeni și condiții contractuale (inclusiv din aceste Condiții) nu trebuie interpretat ca o limitare a drepturilor Utilizatorului de a utiliza și exploata CGU.
4.5. Utilizatorul declară și garantează că CGU:
4.5.1. nu este obscen, ofensator, instigator la ură sau nepotrivit;
4.5.2. nu încurajează violența sau discriminarea pe criterii de rasă, sex, religie, naționalitate, handicap, orientare sexuală sau vârstă;
4.5.3. nu încalcă drepturile unei terțe părți, inclusiv drepturile de autor, mărcile comerciale sau drepturile de confidențialitate și publicitate;
4.5.4. nu conține viruși, cai troieni, viermi informatici sau alte date sau programe dăunătoare;
4.5.5. nu încalcă nicio lege sau reglementare.
4.6. Gaijin nu verifică dreptul Utilizatorului de a furniza CGU și originalitatea acestuia. Gaijin nu poartă nicio responsabilitate pentru CGU. Utilizatorul folosește CGU furnizat de alți Utilizatori pe propriul risc și pe propria răspundere. Pentru orice CGU inacceptabil (fie că este ilegal sau vă încalcă drepturile), vă rugăm să luați legătura cu Serviciul de asistență Gaijin.
4.7. Gaijin își rezervă dreptul de a elimina orice CGU furnizat de Utilizator sau de a impune o altă sancțiune la propria discreție și fără notificare.
5. FORUMUL ȘI COMUNICAREA
5.1. Utilizatorul poate comunica cu alți Utilizatori sub formă de mesaje prin intermediul Serviciilor (de exemplu, comentarii, chat-uri în joc, forumul de pe Site-ul web). Gaijin poate impune reguli suplimentare cu privire la astfel de mijloace de comunicare, de exemplu, prin includerea acestora în Termenii și condițiile contractuale.
5.2. Totodată, Utilizatorul poate contacta Gaijin sub formă de mesaje prin intermediul Serviciilor, forumurilor sau prin e-mail.
6. PIAȚA, MAGAZINUL ȘI SERVICIILE CU PLATĂ
6.1. Unele Servicii oferă Utilizatorilor dreptul de a achiziționa și de a schimba articole din joc (a căror utilizare este reglementată de EULA) în Magazin (Gaijin Store) sau pe Piață (Gaijin Marketplace). Gaijin poate impune reguli suplimentare cu privire la astfel de achiziții și schimburi, de exemplu, prin includerea acestora în Termenii și condițiile contractuale.
6.2. Furnizarea anumitor Servicii (inclusiv obținerea dreptului de a utiliza articole din joc) poate fi contra cost. Plățile se efectuează în conformitate cu prevederile Secțiunii 7 de mai jos și cu normele/instrucțiunile Gaijin, inclusiv Termenii și condițiile contractuale.
7. TAXELE ȘI FACTURAREA
7.1. Utilizatorul este de acord să achite toate costurile (care pot include taxe aplicabile) suportate de către el însuși sau de către orice altă persoană care utilizează Contul Utilizatorului. Prețul oricărui produs, serviciu sau drept dobândit prin intermediul Serviciilor este cel specificat la momentul achiziției acestuia de către Utilizator. Gaijin poate revizui în orice moment prețurile pentru orice produs și serviciu oferit prin intermediul Serviciului.
7.2. La efectuarea achizițiilor online prin intermediul Serviciilor, Utilizatorul trebuie să furnizeze informații veridice, exacte și complete despre acestea și să utilizeze mijloace de plată nefrauduloase. În cazul în care Utilizatorul furnizează informații personale sau financiare neadevărate, inexacte sau incomplete, sau Gaijin are motive întemeiate să suspecteze că aceste informații sunt neadevărate, inexacte sau incomplete, Gaijin are dreptul de a anula tranzacția financiară respectivă și de a raporta detaliile unui astfel de incident autorităților competente.
7.3. Toate achizițiile efectuate prin intermediul Serviciilor sunt nerambursabile, indiferent de metoda de plată aleasă, cu excepția celor prevăzute de legislația în vigoare. Utilizatorul își asumă întreaga responsabilitate pentru confirmarea faptului că telefonul, computerul sau orice alt dispozitiv utilizat dispune de software-ul adecvat și este compatibil cu produsele, aplicațiile sau serviciile achiziționate, descărcate sau obținute în orice alt mod prin intermediul Serviciilor.
7.4. Achiziția Serviciilor prin intermediul platformelor terțe este reglementată în conformitate cu termenii și condițiile respectivei platforme. Vă rugăm să contactați direct magazinul sau platforma de plată relevantă pentru eventuale întrebări legate de plăți, facturare sau rambursări. Gaijin nu controlează aceste procese.
8. CONDUITA UTILIZATORULUI
8.1. Atunci când folosește Serviciile, Utilizatorul NU are voie să facă următoarele:
8.1.1. să posteze, să publice, să trimită, să promoveze, să citeze și să includă link-uri către informații care:
a) încalcă drepturile terților, inclusiv drepturile de proprietate intelectuală,
b) sunt de natură publicitară sau promoțională,
c) sunt ofensatoare, inclusiv din punct de vedere religios, sexual, rasial, național, personal sau în orice alt mod,
d) folosesc un limbaj defăimător, abuziv sau amenințător,
e) conțin nuditate sau sunt de natură sexuală sau pornografică,
f) sunt ilegale, înșelătoare sau frauduloase,
g) încalcă intimitatea cuiva,
h) conțin materiale legate de hărțuire sau promovează și încurajează hărțuirea sau violența excesivă,
i) încurajează săvârșirea unei infracțiuni penale sau angajează răspunderea civilă,
j) încalcă în orice alt mod Termenii și condițiile contractuale (inclusiv aceste Condiții) sau legislația în vigoare.
8.1.2. să afecteze în mod intenționat utilizarea și experiența de utilizare a Serviciului de către alți Utilizatori;
8.1.3. să încerce să obțină acces neautorizat la Servicii sau la Contul unui alt Utilizator, sau să colecteze orice informații - din sau prin intermediul Serviciilor - care nu sunt autorizate de Termenii și condițiile contractuale.
8.2. Lista menționată mai sus nu este exhaustivă, iar anumite Servicii pot fi supuse unor norme de conduită specifice. De exemplu, Regulamentul de joc (a se vedea anexa nr. 1 de mai jos) conține informații referitoare la sancțiunile și acțiunile interzise în cadrul Jocurilor noastre.
8.3. Gaijin va determina consecințele oricărei încălcări a normelor de conduită ale Utilizatorului la propria discreție. Astfel de consecințe pot include dezactivarea sau ștergerea Contului Utilizatorului. Aveți dreptul de a obiecta la decizia luată de Gaijin contactând Serviciul nostru de asistență și furnizând dovezi suficiente de nevinovăție.
9. TESTAREA SERVICIILOR
9.1. Gaijin poate oferi Utilizatorului un drept limitat, netransferabil, neexclusiv și revocabil de a utiliza versiuni de testare ale Serviciilor pentru a identifica erori și a contribui la îmbunătățirea funcționalității acestora. Participarea Utilizatorului la testarea Serviciilor este supusă Termenilor și condițiilor contractuale (inclusiv acestor Condiții). O astfel de testare a Serviciilor poate include teste alfa și beta, inclusiv teste închise, care rămân confidențiale, în conformitate cu punctul 9.3 de mai jos.
9.2. Participarea la testare este gratuită și personală. Transferul accesului (precum și al dreptului de acces) la Servicii unor terțe părți este interzis.
9.3. Toate informațiile (inclusiv, dar fără a se limita la orice comentarii, idei sau alte reacții) obținute și/sau furnizate de către Utilizator în timpul testelor închise vor fi considerate strict confidențiale. Utilizatorul nu trebuie să divulge informațiile despre Serviciu care îi sunt dezvăluite în faza de testare închisă a acestuia, inclusiv, dar fără a se limita la informații despre caracteristicile funcționale ale Serviciilor, gameplay și acțiunea de joc. Totodată, Utilizatorul nu trebuie să publice sau să transfere către terți capturi de ecran ale Serviciilor, înregistrări de ecran care conțin Servicii închise, informații despre erorile găsite în cadrul Serviciului, să facă streaming în timp real al gameplay-ului (sau al oricărei alte utilizări a Serviciilor), precum și să efectueze alte acțiuni care dezvăluie informații despre Servicii. Prezenta declarație de confidențialitate este valabilă pe termen nelimitat sau pentru cea mai lungă perioadă posibilă permisă de legislația aplicabilă, în cazul în care valabilitatea pe termen nelimitat nu este permisă. Utilizatorul este de acord că, în cazul încălcării acestei declarații de confidențialitate, se vor produce daune ireparabile. Gaijin are dreptul la o despăgubire integrală pentru prejudiciul suferit ca urmare.
9.4. Versiunile de testare ale Serviciilor, precum și progresul, realizările, articolele din joc și alte date ale Utilizatorului pot deveni indisponibile în orice moment, la discreția Gaijin. Versiunile de test ale Serviciilor sunt oferite pentru testare „CA ATARE”, iar Gaijin nu oferă Utilizatorului nicio garanție - nici expresă, nici implicită.
10. EXONERAREA DE RĂSPUNDERE ȘI DESPĂGUBIRILE
10.1. Utilizatorul folosește Serviciile pe propriul risc și este conștient de faptul că va fi singurul responsabil pentru eventuale deteriorări ale echipamentului său, pierderi de date sau alte prejudicii rezultate din astfel de activități. Gaijin NU oferă NICIUN fel de garanții cu privire la Servicii, cu excepția celor prevăzute în mod expres în acești Termeni și condiții contractuale, inclusiv, dar fără a se limita la faptul ca Serviciile să fie accesibile, să nu prezinte riscuri, să fie potrivite pentru un anumit scop, să nu conțină erori, să fie adecvate și să nu dăuneze sănătății și bunăstării Utilizatorului. Contractanții, agenții, comercianții, distribuitorii Gaijin, precum și orice altă parte terță, nu au dreptul de a modifica această garanție limitată sau de a oferi garanții suplimentare, cu excepția cazului în care Gaijin își dă acordul în scris.
10.2. Utilizatorul va despăgubi și va exonera Gaijin și agenții, angajații, directorii, succesorii, împuterniciții și deținătorii de licențe ai Gaijin de orice reclamații, responsabilități, pierderi, costuri și pagube (inclusiv taxe și cheltuieli legale) care apar direct sau indirect în legătură cu sau ca urmare a comportamentului sau încălcării de către Utilizator a Termenilor și condițiilor contractuale (inclusiv a acestor Condiții).
10.3. În niciun caz Gaijin și afiliații săi nu vor fi responsabili pentru daune directe, indirecte, secundare, punitive, speciale sau accidentale (inclusiv, dar fără a se limita la daunele pentru pierderi de afaceri, contracte, venituri, date, informații sau întreruperi de activitate), în temeiul oricărei teorii de răspundere, care rezultă din sau au legătură cu: utilizarea sau incapacitatea de a utiliza Serviciile sau conținutul, produsele, serviciul, declarațiile sau acțiunile oricărei terțe părți în cadrul sau prin intermediul Serviciilor, accesul neautorizat sau alterarea transmisiei sau a datelor dvs., a informațiilor trimise sau primite sau a celor care nu au fost trimise sau primite, eșecul de a stoca datele, pierderea de date, pierderea sau deteriorarea fișierelor, a conținutului și/sau a oricăror Servicii disponibile, chiar dacă Gaijin a fost avertizată cu privire la posibilitatea unor astfel de daune. Această limitare a răspunderii nu se aplică în cazul decesului sau al vătămărilor corporale, în măsura în care o astfel de limitare a răspunderii este interzisă de legislația în vigoare. În plus, întrucât unele jurisdicții nu permit sau restricționează exonerarea/limitarea răspunderii pentru daune secundare/accidentale sau nu permit excluderea/limitarea garanțiilor implicite, este posibil ca limitarea de mai sus să nu se aplice în anumite circumstanțe.
11. DIVERSE
11.1. Termenii și condițiile contractuale (inclusiv aceste Condiții) sunt obligatorii din punct de vedere juridic pentru toți Utilizatorii și constituie un acord scris între Utilizator și Gaijin.
11.2. Este posibil să actualizăm și să modificăm periodic Termenii și condițiile contractuale (inclusiv aceste Condiții). Gaijin va notifica Utilizatorul cu privire la modificările semnificative aduse Termenilor și condițiilor contractuale publicând o versiune modificată a acestora sau, în cazul unei schimbări materiale, trimițând o solicitare către Utilizator de a accepta sau respinge Termenii și condițiile contractuale modificate (dacă Utilizatorul are un Cont). Utilizarea în continuare a Serviciilor în urma modificării sau actualizării acestora constituie o acceptare implicită de către Utilizator a Termenilor și condițiilor contractuale modificate.
11.3. În cazul unui litigiu dintre Utilizator și Gaijin, se vor aplica Termenii și condițiile contractuale în versiunea care era în vigoare la momentul în care Gaijin a primit notificarea respectivă din partea Utilizatorului.
11.4. Utilizatorul nu va ceda terților niciun drept sau obligație în temeiul Termenilor și condițiilor contractuale. Cu toate acestea, Gaijin își rezervă dreptul de a cesiona drepturile și obligațiile care îi revin în temeiul Termenilor și condițiilor contractuale către orice terță parte, la propria discreție. În cazul unei cesiuni, Gaijin va actualiza Termenii și condițiile contractuale.
11.5. Dispozițiile Termenilor și condițiilor contractuale (sau orice parte a acestora) sunt separabile, motiv pentru care nulitatea, ilegalitatea sau inaplicabilitatea oricărei dispoziții nu afectează valabilitatea, legalitatea sau aplicabilitatea celorlalte dispoziții ale Termenilor și condițiilor contractuale. În cazul în care o dispoziție din Termenii și condițiile contractuale este declarată nulă, ilegală sau inaplicabilă dintr-un motiv oarecare, celelalte dispoziții vor rămâne în vigoare, iar Termenii și condițiile contractuale vor fi interpretate ca și cum dispoziția nulă, ilegală sau inaplicabilă nu ar fi parte integrantă a acestora, astfel încât să se respecte cât mai exact posibil intenția inițială a Termenilor și condițiilor contractuale.
12. LEGEA APLICABILĂ ȘI SOLUȚIONAREA LITIGIILOR
12.1. Termenii și condițiile contractuale (inclusiv aceste Condiții), precum și orice reclamații sau litigii care decurg din sau sunt legate de ele, se supun legislației Republicii Cipru, cu excepția cazurilor de mai jos.
	* Pentru rezidenții din SUA și Canada, orice litigiu care decurge din sau are legătură cu Termenii și condițiile contractuale (inclusiv aceste Condiții) va fi guvernat în toate privințele de legile statului California, SUA, fără a ține seama de conflictul de dispoziții legale (în special, Legea federală privind procedura de arbitraj în Statele Unite ale Americii (Federal Arbitration Act - FAA) care reglementează interpretarea și aplicarea acordului de arbitraj și a dispozițiilor privind interzicerea acțiunilor colective).
	* Pentru rezidenții din Australia, orice litigiu care decurge din sau are legătură cu Termenii și condițiile contractuale (inclusiv aceste Condiții) va fi guvernat în întregime de legile aplicabile în Australia.
	* În conformitate cu Acordul de contribuție, legea aplicabilă și soluționarea litigiilor sunt stipulate în Acordul de contribuție.
12.2. În cazul unui litigiu care decurge din sau este legat de aceste Condiții, dvs. și Gaijin îl veți negocia în termen de 60 de zile calendaristice de la primirea notificării scrise relevante.
O astfel de notificare scrisă trebuie să fie trimisă fizic, prin poștă, la adresa menționată în Secțiunea 1 din aceste Condiții și electronic, la adresa de e-mail legal@gaijin.net, și trebuie să conțină următoarele informații:
	* numele complet și datele de contact ale solicitantului și ale reprezentantului acestuia (dacă este cazul);
	* descrierea naturii și a temeiului reclamației și a litigiului;
	* descrierea prestației solicitate de la Gaijin în conformitate cu și în legătură cu reclamația.
12.3. În cazul în care litigiul nu poate fi soluționat prin negociere (conform dispozițiilor de la punctul 12.2), se va recurge, în măsura permisă de legislația în vigoare, la un arbitraj confidențial obligatoriu.
12.3.1. Pentru Utilizatorii rezidenți în Uniunea Europeană și în alte părți ale lumii (cu excepția SUA, Canadei și Australiei):
	* Puteți utiliza platforma de soluționare online a litigiilor oferită de Comisia Europeană ca o alternativă extrajudiciară pentru soluționarea litigiilor. În acest caz, procedura de arbitraj va fi demarată în cadrul Organismului de soluționare extrajudiciară a litigiilor pentru consumatori și întreprinzători e.V. (Außergerichtliche Streitbeilegungsstelle für Verbraucher und Unternehmer e.V.) din Germania (Hohe Straße 11, 04107 Leipzig), a cărui decizie va fi obligatorie, sub rezerva procedurii prescrise de Regulamentul privind soluționarea online a litigiilor în materie de consum (ODR), în conformitate cu Regulamentul UE nr. 2006/2004 și Directiva 2009/22/CE în vigoare la data la care a fost demarat litigiul (mai multe informații la adresa: https://ec.europa.eu/consumers/odr). Limba în care se desfășoară arbitrajul este engleza;
	* Orice reclamație sau litigiu legal (dacă nu este posibilă aplicarea prevederilor punctului de mai sus privind arbitrajul) pe care îl puteți înainta împotriva Gaijin trebuie să fie soluționat exclusiv de o instanță situată în Cipru.
12.3.2. Pentru Utilizatorii care sunt rezidenți în SUA și Canada, sau care nu sunt rezidenți în SUA și Canada, dar care depun o reclamație împotriva Gaijin în aceste țări:
	* Orice reclamație legală, litigiu sau altă controversă între dvs. și Gaijin care rezultă din sau are legătură în vreun fel cu Termenii și condițiile contractuale (inclusiv aceste Condiții) va fi rezolvată în cadrul unui arbitraj obligatoriu și confidențial condus în fața unui arbitru comercial autorizat de către Asociația Americană de Arbitraj („AAA”) (Arbitraj obligatoriu). Arbitrajul se va desfășura în conformitate cu normele și procedurile AAA, inclusiv cu Regulile de arbitraj pentru consumatori. Cu toate acestea, dacă există un conflict între acești Termeni și condiții contractuale (inclusiv aceste Condiții) și normele și procedurile AAA, prioritate vor avea acești Termeni și condiții contractuale. Arbitrajul va fi demarat în San Francisco, statul California, SUA. Dvs. și Gaijin sunteți de acord să vă supuneți jurisdicției personale a instanței respective pentru a recunoaște rezultatul arbitrajului, pentru a suspenda procedura în așteptarea arbitrajului sau pentru a confirma, modifica, abroga sau adopta hotărârea arbitrală pronunțată de către arbitru. Limba în care se desfășoară arbitrajul este engleza. Recunoașteți că renunțați în mod voluntar și în cunoștință de cauză la dreptul dvs. la un proces cu juriu și la dreptul de a recurge în orice alt mod la o instanță de stat sau federală. Hotărârea arbitrului va fi definitivă și obligatorie - pentru dvs. și pentru Gaijin - și va putea fi înregistrată ca o hotărâre în orice instanță competentă.
12.3.3. Pentru Utilizatorii rezidenți în Australia:
	* Orice reclamație legală, litigiu sau altă controversă între dvs. și Gaijin care rezultă din sau are legătură în vreun fel cu Termenii și condițiile contractuale (inclusiv aceste Condiții) va fi rezolvată în conformitate cu legislația australiană aplicabilă (de exemplu, va fi intentată într-o instanță locală pentru revendicări minore).
NOTĂ: Acceptați în mod expres că, în ceea ce privește reclamațiile sau litigiile care nu fac obiectul acordului de arbitraj de mai sus (sau dacă un astfel de arbitraj nu poate fi solicitat dintr-un motiv oarecare), jurisdicția exclusivă pentru orice reclamație sau act care decurge din sau are legătură cu Termenii și condițiile contractuale (inclusiv aceste Condiții) va fi cea a instanțelor de stat din Republica Cipru și vă exprimați în mod expres acordul cu privire la exercitarea jurisdicției personale de către aceste instanțe.
12.4. RENUNȚAREA LA ACȚIUNI COLECTIVE. ACCEPTAȚI ÎN MOD EXPRES CĂ NICIUN ALT LITIGIU NU VA FI ALĂTURAT SAU FUZIONAT CU LITIGIUL DVS., FIE CĂ ESTE VORBA DE UN ARBITRAJ COLECTIV SAU DE ALTĂ NATURĂ. DVS. ȘI GAIJIN SUNTEȚI DE ACORD CĂ NU EXISTĂ NICIUN DREPT SAU AUTORITATE CARE SĂ PERMITĂ ARBITRAJUL UNUI LITIGIU PE BAZA UNEI ACȚIUNI COLECTIVE SAU A UNOR PROCEDURI DE ACȚIUNE COLECTIVĂ, CĂ NU EXISTĂ NICIUN DREPT SAU AUTORITATE CARE SĂ PERMITĂ CA UN LITIGIU SĂ FIE INTENTAT CA FIIND UNUL DE REPREZENTARE SAU DE INTERES PUBLIC ȘI CĂ NICIUN ARBITRAJ NU POATE FI COMBINAT CU NICIUN ALT ARBITRAJ.
13. DATELE DE CONTACT
13.1. Pentru a contacta Gaijin, vă rugăm să accesați portalul nostru de asistență, disponibil în prezent la https://support.gaijin.net.
ANEXA NR. 1. REGULAMENTUL DE JOC
1. Pentru a asigura o experiență de joc plăcută pentru toată lumea, atunci când jucați jocurile noastre trebuie să vă comportați respectuos și adecvat față de ceilalți jucători. Aceasta înseamnă, printre altele, că nu trebuie să folosiți porecle sau denumiri de clan (escadron etc.), sloganuri, logo-uri, descrieri etc. sau să difuzați alt conținut care să fie ilegal, de natură sexuală, înșelător, fals, care încurajează discursurile instigatoare la ură, care conține remarci derogatorii sau ofensatoare sau care se referă la figuri sau grupuri controversate într-un mod care incită la conflict, degradează demnitatea umană sau încurajează răsturnarea prin forță a guvernului. 
2. Trebuie să jucați corect și să nu întrerupeți în mod intenționat jocul echipei dvs. De exemplu, nu trebuie să vă răniți intenționat coechipierii („foc prietenesc”), să le blocați mișcările sau să rămâneți inactiv („AFK”) în timpul unei sesiuni de joc. Nu trebuie să folosiți cheat-uri, bug-uri, exploatări sau alte metode de joc neloial.
3. Nu trebuie să distribuiți spam, să folosiți un limbaj ofensator, să încurajați discriminarea, să postați conținut provocator, să participați la discuții care încalcă legea, să promovați discursul instigator la ură sau să încurajați alte forme de propagandă periculoasă, să discutați chestiuni care contravin decenței și moralității - fie prin chat-urile textuale/vocale, fie în alte moduri. Totodată, nu trebuie să partajați datele cu caracter personal ale altor persoane, să amenințați, să răspândiți informații false sau să discutați public acțiunile Administrației. Trebuie să folosiți limba corespunzătoare zonei lingvistice din chat-ul jocului (dacă este cazul).
4. Nu aveți voie să folosiți sistemul de reclamații din joc pentru a trimite reclamații irelevante sau nefondate sau pentru a insulta o persoană, fie că este vorba de un individ, un grup sau o corporație.
5. Utilizatorii pot raporta conținutul inacceptabil pe care l-au întâlnit în chat-urile de joc. De obicei, analizăm astfel de rapoarte în termen de două săptămâni și luăm măsurile corespunzătoare. Cu toate acestea, ne rezervăm dreptul de a nu dezvălui detaliile deciziei noastre.
6. Nu susținem și nici nu sprijinim entități politice. Utilizarea jocurilor noastre în scopuri politice este interzisă. În special, mesajele din chat-urile din cadrul jocurilor, denumirile, logo-urile și descrierile clanurilor (escadroanelor etc.) nu trebuie să cuprindă conținut politic, cu excepția conținutului neutru pe care Gaijin îl poate adăuga ocazional (de exemplu, steaguri și embleme naționale ale statelor membre ale Națiunilor Unite).
7. Administrația își rezervă dreptul de a nu interveni în activitățile clanurilor, în special în ceea ce privește distribuirea autorității clanului între membrii săi, acțiunile managerilor de clan sau în cazul în care cineva creează un clan cu o denumire sau un logo similar.
8. În cazul în care încălcați acest Regulament de joc, Administrația poate să ia măsuri corective sau să impună o sancțiune la alegere, în orice moment și fără explicații suplimentare, de exemplu, prin modificarea poreclelor sau a denumirilor/descrierilor clanurilor (escadroanelor etc.) care încalcă Regulamentul, restricționarea accesului dvs. la un Joc, desființarea unui clan (escadron etc.), impunerea de restricții privind utilizarea chat-urilor de joc („dezactivarea sunetului”), ștergerea sau suspendarea Contului dvs. sau impunerea oricărei alte sancțiuni. Într-un astfel de caz, nu veți avea dreptul la rambursare sau compensație.
9. În cazul în care acțiunile dvs. nu încalcă în mod explicit normele descrise în acest document, însă conduc la plângeri majore din partea altor Utilizatori sau dăunează intereselor unor terțe părți sau ale Gaijin, Administrația își rezervă dreptul de a aplica Restricția de acces la joc sau de a vă șterge Contul.
10. De regulă, deciziile Administrației sunt irevocabile. Contestațiile sunt soluționate la discreția acesteia, de la caz la caz.
IMPORTANT: Pentru o interpretare detaliată și sfaturi privind acțiunile interzise și sancțiunile corespunzătoare în cadrul Jocurilor noastre, vă rugăm să consultați Codul de conduită Gaijin, disponibil la adresa legal.gaijin.net/codeofconduct. Vă rugăm să rețineți că acest cod este un document de referință cu scop explicativ și nu obligă sau limitează aplicarea de către Gaijin a acestui Regulament de joc.
ANEXA NR. 2. ACORDUL DE LICENȚĂ PENTRU UTILIZATORUL FINAL
AVIZ IMPORTANT: VĂ RUGĂM SĂ CITIȚI CU ATENȚIE ACEST DOCUMENT ÎNAINTE DE A-L ACCEPTA ȘI SĂ VĂ ASIGURAȚI CĂ AȚI ÎMPLINIT V RSTA DE 16 ANI SAU ORICE ALTĂ V RSTĂ IMPUSĂ DE LEGISLAȚIA ȚĂRII DVS. DE REȘEDINȚĂ PENTRU A ACCEPTA ACEST DOCUMENT. PUTEȚI AFLA MAI MULTE DETALII DESPRE V RSTA PERMISĂ MAI JOS, ÎN SECȚIUNEA 7 A ACESTUI DOCUMENT.
Reprezentarea unei arme sau a unui vehicul din lumea reală în cadrul Jocurilor nu implică o participare la dezvoltarea acestora, sponsorizarea sau susținerea unui producător de arme sau vehicule.
1. ACORDAREA LICENȚEI
1.1. Prin prezenta, vă acordăm dreptul de a stoca, descărca, instala, executa și afișa cea mai recentă versiune a clientului de Joc corespunzător platformei (dispozitiv computerizat: desktop, laptop, telefon mobil sau, în special, consolă de jocuri) pentru care Jocurile au fost proiectate în mod specific de Gaijin, în scopul unic și exclusiv de a fi jucat(e).
1.2. Deși numim Licența „Licență pentru Joc”, drepturile menționate mai sus se referă exclusiv la clientul de Joc, pe care Gaijin îl pune în mod deliberat la dispoziție pentru descărcare, instalarea ulterioară a Jocului și lansarea acestuia. Vă rugăm să rețineți că nu vi se permite să stocați, să descărcați, să modificați sau să folosiți în alt mod orice parte a Jocului care nu se referă la clientul acestuia (partea clientului), inclusiv, printre altele, orice componentă back-end (partea serverului) a Jocului și a Articolelor din joc (vă rugăm să consultați, de asemenea, Secțiunea 6 din EULA pentru a afla mai multe despre utilizarea Articolelor din joc în Jocurile Gaijin). Licența vă permite să interacționați cu părțile „non-client” ale Jocului numai în condițiile în care Gaijin le pune la dispoziție din punct de vedere tehnic în cadrul Jocurilor și în măsura în care Gaijin are dreptul de a modifica metodele unei astfel de interacțiuni tehnice.
1.3. Licența care vă este acordată în temeiul prezentului Acord de licență pentru utilizatorul final este:
	* neexclusivă - nu sunteți singurul Utilizator („titular de licență”) și putem acorda aceeași licență sau orice altă licență pentru oricare dintre Jocurile noastre altor Utilizatori;
	* doar pentru uz personal - puteți utiliza Jocul doar pe dispozitivul dvs. personal (care este folosit doar în scopuri personale și în primul rând de către dvs.); totodată, orice utilizare comercială sau nepersonală a Jocului este exclusă în mod expres;
	* limitată - puteți utiliza Jocurile numai în scopurile și prin mijloacele prevăzute în prezentul Acord de licență pentru utilizatorul final și în Termenii și condițiile contractuale;
	* revocabilă - ceea ce înseamnă că, în anumite cazuri, putem rezilia Licența conform prevederilor Secțiunii 11 din Acordul de licență pentru utilizatorul final de mai jos;
	* netransferabilă - ceea ce înseamnă că Licența vă este acordată numai dvs. și nu o puteți ceda, sublicenția sau transfera în alt mod către nicio altă persoană (fie ea persoană fizică sau juridică). Pentru evitarea oricărui dubiu, drepturile și obligațiile dvs. în temeiul Licenței nu sunt transferabile - nici parțial, nici în totalitate.
1.4. Jocurile sunt acordate sub licență, nu vândute. Asta înseamnă că nu dobândiți niciun drept de proprietate sau alte drepturi asupra copiilor digitale ale Jocurilor, cu excepția cazului în care acest lucru este obligatoriu în conformitate cu legislația în vigoare. Totodată, nu vi se acordă niciun drept care nu este menționat în mod expres în acest Acord de licență pentru utilizatorul final sau în Termenii și condițiile contractuale.
2. PERIOADA DE VALABILITATE ȘI TERITORIUL LICENȚEI
2.1. Perioada de valabilitate a Licenței începe de la data acceptării de către dvs. a prezentului EULA și durează până când acest EULA este suspendat sau reziliat, conform prevederilor din Secțiunea 11 de mai jos.
2.2. Puteți utiliza Jocul în întreaga lume, cu excepția cazului în care Gaijin specifică altfel pe Site-ul oficial al Jocului, în cadrul clientului Jocului, pe o copie fizică a Jocului sau prin orice alt mijloc la alegerea exclusivă a Gaijin. Gaijin are dreptul de a schimba în mod unilateral teritoriul Licenței conform prevederilor punctului 11.2 din Condițiile noastre de utilizare.
3. LIMITĂRILE LICENȚEI
3.1. Licența care vă este acordată în temeiul prezentului EULA are anumite limitări. Gaijin are dreptul de a rezilia Licența dvs. în cazul în care încălcați limitările prevăzute în această secțiune.
3.2. Prin prezenta, sunteți de acord și garantați necondiționat că NU VEȚI face (și nu veți încerca să faceți sau să facilitați), în nicio circumstanță, următoarele:
3.2.1. Transfer
	* nu veți vinde, nu veți împrumuta, nu veți închiria, nu veți sublicenția, nu veți publica, nu veți distribui, nu veți transfera în orice alt mod Jocul (sau o copie a acestuia), parțial sau integral, în favoarea unei terțe părți;
	* nu veți permite terților să beneficieze de pe urma utilizării Jocului prin contracte privind dreptul de folosință a bunurilor pe durată limitată, contracte de servicii sau în orice alt mod, inclusiv prin exploatarea comercială.
3.2.2. Lucrări derivate sau inginerie inversă
	* nu veți schimba, nu veți modifica, nu veți traduce, nu veți crea lucrări derivate, nu veți face inginerie inversă, nu veți extrage codul sursă, nu veți dezasambla, nu veți decompila Jocul, parțial sau integral, și nu veți comite alte acțiuni specificate la punctul 4.3 din Condițiile de utilizare.
3.2.3. Utilizarea rău intenționată sau înșelătoare
	* nu veți modifica codul serverului (inclusiv prin utilizarea de cheat-uri, hack-uri etc.);
	* nu veți exploata defecte în mecanica Jocului (exploatări, bug-uri etc.);
	* nu veți utiliza software care automatizează procesul de joc (boți, mod-uri), modifică gameplay-ul sau funcționalitatea Jocului, acordă un avantaj față de alți jucători care nu folosesc un astfel de software sau modifică în alt mod experiența de joc - fie că este vorba de experiența dvs. sau a oricărui alt jucător;
	* nu veți utiliza niciun software terț care ar putea interfera în vreun fel cu Jocul și care nu este autorizat de Gaijin pentru un anumit Joc (anumite Jocuri) sau servicii conexe, cu excepția cazului în care o astfel de utilizare este prevăzută de lege ca regulă obligatorie;
	* nu veți distruge, nu veți dezactiva (sau nu veți ajuta la distrugerea, dezactivarea) niciun computer sau server utilizat pentru a oferi suport pentru Joc și serviciile conexe; nu veți încărca niciun fișier care conține coduri malițioase, inclusiv viruși, spyware, troieni, viermi informatici, date corupte în mod intenționat sau orice alte fișiere care pot deteriora sau interfera cu Jocurile și serviciile conexe; nu veți organiza, nu veți ajuta sau nu veți lua parte la niciun tip de atac cibernetic, inclusiv, dar fără a se limita la refuzul serviciului, și nu veți întreprinde alte acțiuni sau tentative de a perturba Jocurile și serviciile conexe;
	* nu veți utiliza - cu bună știință sau fără intenție - Jocul pentru a încălca sau a contribui la încălcarea oricărei legi sau reglementări aplicabile;
	* nu veți pune la dispoziție, nu veți oferi, nu veți promova, nu veți mediatiza și nu veți distribui în alt mod niciunul dintre mijloacele de utilizare malițioasă sau înșelătoare menționate mai sus.
3.2.4. Utilizarea folosind mijloace de eludare sau de manipulare
	* nu vă veți angaja în niciun act care să contravină spiritului sau utilizării preconizate a Jocului și a serviciilor conexe (conform celor stabilite în mod rezonabil de Gaijin), inclusiv, dar fără a se limita la eludarea sau manipularea Jocului, a mecanicii Jocului și a normelor stabilite de Termenii și condițiile contractuale și de prezentul EULA.
3.2.5. Utilizarea comercială
	* nu veți utiliza Jocul sau părți ale acestuia în scopuri comerciale, inclusiv, dar fără a se limita la următoarele: (1) pentru a interacționa cu sau pentru a facilita publicitatea sau ofertele comerciale; (2) pentru a transfera Articole din Joc prin alte mijloace decât cele prevăzute în mod explicit de Joc sau de alte servicii Gaijin.
3.2.6. Prestarea de servicii
	* nu veți utiliza Jocul sau părți ale acestuia pentru a presta servicii în cadrul Jocului, inclusiv altor Utilizatori, în schimbul unui comision sau al oricărei alte contraprestații, ceea ce include în mod explicit, dar fără a se limita la creșterea nivelului jucătorului, creșterea nivelului echipei, colecționarea de articole, executarea misiunilor, participarea la bătălii în schimbul unei plăți, grind-ul pentru a obține resurse.
3.2.7. Transmiterea informațiilor neautorizate
	* nu veți utiliza Jocul pentru a partaja informații neautorizate, inclusiv, dar fără a se limita la e-mailuri nesolicitate, junk mail, spam și orice material care promovează malware, spyware și descărcări.
3.2.8. Conexiunile neautorizate
	* nu veți utiliza, nu veți facilita, nu veți crea sau nu veți menține nicio conexiune neautorizată la Joc, inclusiv, dar fără a se limita la: (1) conexiuni la servere neautorizate care simulează sau încearcă să simuleze orice parte a Jocului; (2) conexiuni care utilizează programe, instrumente specializate și software care nu este permis de Gaijin.
3.2.9. Mining-ul datelor ascunse
	* nu veți extrage și nu veți colecta în alt mod acele date din Joc care nu sunt menite să fie afișate în timpul unei utilizări normale (în sensul preconizat de Gaijin) a respectivului Joc.
3.2.10. Limitările Condițiilor de utilizare
	* nu veți utiliza Jocul într-un alt mod care să contravină Condițiilor de utilizare, inclusiv Secțiunilor 3 și 4 ale prezentului EULA. Pentru comoditate, iată câteva exemple de astfel de utilizări interzise:
	i) folosirea de nume de utilizator (sau porecle) ilegale sau nepotrivite, cum ar fi nume de teroriști, lideri naziști sau criminali de război naziști;
	ii) punerea la dispoziție prin intermediul Jocurilor a oricărui material/oricărei informații sau comiterea altor acțiuni care încalcă drepturile unei terțe părți (indiferent dacă este vorba de o persoană fizică sau juridică);
	iii) publicarea de materiale care includ nuditate, violență excesivă, precum și de conținut sexual, ofensator sau alte tipuri de conținuturi nepotrivite; distribuirea de link-uri către astfel de conținuturi sau utilizarea în alt mod a Jocului pentru a atinge astfel de scopuri;
	iv) postarea de informații abuzive, amenințătoare, obscene, defăimătoare, calomnioase sau ofensatoare pe criterii rasiale, sexuale, religioase sau de altă natură; distribuirea de link-uri către astfel de informații sau utilizarea în alt mod a Jocului pentru a atinge astfel de scopuri.
3.3. Această listă nu este exhaustivă; vă rugăm să consultați, de asemenea, Condițiile noastre de utilizare pentru a afla mai multe despre modul de utilizare și restricțiile aplicabile serviciilor Gaijin, inclusiv Jocurilor.
4. DREPTURILE DE PROPRIETATE ȘI GESTIONAREA DREPTURILOR DIGITALE
4.1. Sunteți de acord că codul informatic, imaginile vizuale, sunetele, sistemele, ideile, metodele de operare, documentația și alte informații conținute în Jocuri sunt proprietate intelectuală și/sau secrete comerciale valoroase ale Gaijin sau ale furnizorilor și/sau licențiatorilor săi și sunt protejate de dreptul de proprietate intelectuală, civil și penal.
4.2. Totodată, recunoașteți că Jocurile sunt un produs comercial operat de Gaijin la propria discreție.
4.3. Pentru a preveni utilizarea neautorizată a Jocului, Gaijin ar putea utiliza mijloace tehnice specifice (instrumente DRM, soluții anti-cheat etc.) concepute pentru a împiedica o astfel de utilizare neautorizată a Jocurilor noastre, a proprietății noastre intelectuale și a altor drepturi. De exemplu, Gaijin utilizează Easy Anti-Cheat în acest scop (pentru mai multe informații, vă rugăm să vizitați site-ul oficial Easy Anti-Cheat, disponibil la www.easy.ac). Pe lângă aceasta, Gaijin poate utiliza astfel de mijloace tehnice și pentru a se asigura că folosiți o copie originală a Jocului și că nu încălcați Termenii și condițiile contractuale.
5. ACCESUL LA DEMO
Ocazional, Gaijin poate oferi anumitor Utilizatori la alegerea sa accesul la un anumit Joc sau la un Cont Gaijin conceput exclusiv pentru lansarea și utilizarea Jocului pentru o perioadă scurtă de timp specificată de Gaijin și, de obicei, fără a percepe vreo taxă pentru un astfel de acces („Accesul la demo”). Cu toate acestea, Gaijin nu garantează deținătorilor dreptului de Acces la demo securitatea progresului lor în joc și a Articolelor din joc sau posibilitatea de a transfera datele din Contul demo în Contul personal Gaijin.
6. ARTICOLE DIN JOC ȘI COSTURI APLICABILE
6.1. Jocurile Gaijin sunt de obicei distribuite în mod gratuit (cu excepția cazului în care Gaijin sau partenerii săi de distribuție declară în mod explicit contrariul). Indiferent care este baza de distribuție (plătită, gratuită sau de altă natură), Gaijin oferă, în general, pentru bani „reali”, dreptul de a utiliza date opționale din joc menite să extindă sau să îmbunătățească jocul și experiența de joc, cum ar fi monede virtuale (cu care puteți achiziționa alte articole din joc), DLC-uri, personaje și obiecte virtuale (vehicule, arme, mount-uri, echipament militar etc.), precum și skin-uri pentru acestea, articole consumabile și alte articole/caracteristici care vă modifică gameplay-ul și vă îmbunătățesc experiența de joc (denumite colectiv „Articole din joc”). Astfel de Articole din joc constituie o parte integrantă a Jocului respectiv, iar Licența acoperă utilizarea lor în aceeași măsură ca și Jocul, incluzând toate limitările aplicabile. Articolele din joc oferite sau vândute pentru un Joc Gaijin nu sunt compatibile cu niciun alt joc, cu excepția cazului în care Gaijin facilitează și permite în mod expres acest lucru.
6.2. Articolele din joc puse la dispoziție prin intermediul serviciilor Gaijin sunt oferite sub licență, nu vândute. Modalitățile de utilizare a Articolelor din joc specifice pot depinde de anumite mecanici de joc și/sau obiective din cadrul jocului.
6.3. Costurile (sub formă de monedă din joc sau de bani „reali”) suportate de dvs. în schimbul oricărui Articol din joc nu sunt rambursabile și nu pot fi compensate în schimbul unui alt Articol din joc decât dacă:
	* o astfel de rambursare sau un astfel de schimb este autorizat în mod expres și neechivoc de către Gaijin (de exemplu, puteți cumpăra cu monedă virtuală un alt Articol din joc în măsura în care acest lucru este permis în mod expres în Jocul respectiv);
	* Condițiile de utilizare prevăd altfel;
	* legislația în vigoare prevede în mod obligatoriu altfel.
VĂ RUGĂM SĂ REȚINEȚI CĂ GAIJIN NU OFERĂ RAMBURSĂRI ÎN CAZ DE, DAR FĂRĂ A SE LIMITA LA ȘTERGEREA SAU EXPIRAREA CONTULUI DVS. GAIJIN, REVOCAREA LICENȚEI SAU ORICE ALT MOTIV DE REZILIERE A EULA.
6.4. Totodată, vă rugăm să consultați Condițiile noastre de utilizare pentru mai multe detalii privind colectarea și facturarea oricăror costuri aplicabile suportate în cadrul Serviciilor (inclusiv în Gaijin Store și Gaijin Marketplace, pentru care putem invoca reguli suplimentare care fac parte din Termenii și condițiile contractuale) și Jocurilor noastre. Vă rugăm să acordați o atenție deosebită Secțiunilor 5 și 6.
7. RESTRICȚII DE V RSTĂ
7.1. Pe lângă vârsta minimă necesară pentru a accepta Termenii și condițiile contractuale (inclusiv acest EULA) - vârsta stabilită în Termenii și condițiile contractuale, adică 16 ani sau vârsta majoratului legal în vigoare în țara dvs. - vă rugăm să rețineți că fiecare Joc poate avea, de asemenea, propria clasificare sau propriile restricții de vârstă (de exemplu, PEGI, ESRB, în funcție de regiunea dvs.).
7.2. În funcție de legislația în vigoare, dacă dvs. (sau copilul dvs. care intenționează să joace Jocul) nu aveți vârsta minimă necesară, trebuie să faceți următoarele:
	* Evitați să folosiți Jocurile noastre;
	* Consultați-vă cu părinții sau cu tutorele legal pentru a afla dacă puteți juca Jocul;
	* Efectuați alte acțiuni prevăzute de legislația țării dvs.
DACĂ NU AȚI ÎMPLINIT V RSTA DE 16 ANI (SAU ORICE ALTĂ V RSTĂ IMPUSĂ ÎN ȚARA DVS. PENTRU A PUTEA ACCEPTA PE DEPLIN DOCUMENTE OBLIGATORII DIN PUNCT DE VEDERE JURIDIC), VĂ RUGĂM SĂ CEREȚI PĂRINTELUI SAU TUTORELUI DVS. SĂ REVIZUIASCĂ ACEST DOCUMENT ȘI SĂ CONFIRME CĂ PUTEȚI JUCA. NU PUTEȚI JUCA JOCURILE NOASTRE FĂRĂ UN ASTFEL DE CONSIMȚĂM NT.
8. MĂSURI DE PRECAUȚIE ÎN MATERIE DE SĂNĂTATE
8.1. Înțelegeți și acceptați că conținutul audiovizual al Jocului poate agrava tulburările epileptice și alte afecțiuni neurologice. Dacă sunteți predispus(ă) la astfel de afecțiuni, vă recomandăm insistent să vă consultați medicul înainte de a juca Jocurile noastre sau să vă abțineți de la joc; Gaijin nu este responsabil pentru consecințele directe sau indirecte pe care le poate cauza Jocul într-o astfel de situație.
8.2. Recunoașteți, de asemenea, că jocul continuu poate duce la oboseală excesivă, care, la rândul său, poate provoca anumite boli, inclusiv probleme de vedere, diverse tipuri de deformări ale coloanei vertebrale, nevroze și alte tulburări de sănătate. Este responsabilitatea dvs. să țineți evidența timpului pe care îl petreceți jucând Jocurile noastre, să faceți pauze/repausuri, să adoptați o poziție corectă în timpul jocului și să luați alte măsuri de precauție pentru a vă menține o stare bună de sănătate.
9. CERINȚELE TEHNICE ȘI DE SISTEM
9.1. Vă rugăm să rețineți că cerințele de mai jos pot suferi modificări ocazionale, chiar și în cadrul aceluiași Joc. Acestea se datorează, în principal, modificărilor pe care Gaijin le poate aduce periodic Jocului, în conformitate cu Secțiunea 10 din prezentul EULA. Cu toate acestea, Gaijin își rezervă dreptul de a modifica cerințele cu privire la orice Joc, la propria discreție.
9.1.1. Cerințele minime. Fiecare Joc este conceput să fie jucat pe una sau mai multe platforme specifice (sisteme de operare sau dispozitive). În unele cazuri, un Joc poate avea cerințe tehnice minime specifice dispozitivului dvs. (de exemplu, în ceea ce privește procesorul, placa grafică, memoria RAM, spațiul de stocare etc.), care sunt indicate de Gaijin pe site-ul oficial al Jocului, pe pagina oficială a Jocului de pe o platformă de jocuri terță sau prin alte mijloace, la discreția Gaijin. Vă rugăm să vă asigurați că platforma dvs. îndeplinește aceste cerințe minime. În caz contrar, Gaijin nu garantează că Jocul va putea fi lansat sau că va funcționa corect și nu poartă nicio răspundere pentru alte defecte ale acestuia. Este responsabilitatea exclusivă a Utilizatorului să dispună de suficiente resurse pe dispozitiv pentru a putea stoca și lansa Jocul, inclusiv memorie RAM liberă, spațiu de stocare, putere de procesare și performanță grafică, etc.
9.1.2. Cerințele recomandate. În scop informativ și pentru confortul dvs., publicăm de obicei cerințele recomandate pentru Jocurile noastre în ceea ce privește parametrii tehnici ai dispozitivului dvs. Vă rugăm să acordați atenție faptului că aceste cerințe recomandate sunt concepute doar în scop informativ, nu asigură funcționarea perfectă a Jocului și nu oferă nicio altă garanție. Pentru evitarea oricărui dubiu, în cazul în care o platformă (fie că este vorba de un dispozitiv sau de un sistem de operare) este menționată ca fiind o „cerință recomandată” pentru un Joc, aceasta înseamnă că Jocul este conceput pentru a funcționa numai pe o astfel de platformă. Același lucru este valabil și pentru alte „cerințe recomandate”, a căror necesitate reiese în mod clar din context.
9.1.3. Necesitatea unei conexiuni la internet. De obicei, pentru a funcționa corect și a oferi o experiență de joc satisfăcătoare, Jocurile oferite de Gaijin necesită o conexiune la internet stabilă și rapidă. Vă rugăm să rețineți că Gaijin nu este responsabil pentru eventualele defecte ale Jocului care ar putea fi cauzate de calitatea (inclusiv viteza, disponibilitatea serverelor Gaijin și timpul de răspuns sau „ping”) conexiunii dvs. la Internet.
10. PATCH-URI, ACTUALIZĂRI ȘI MODIFICĂRI
10.1. Pentru a ne asigura că experiența utilizatorului, serviciile și eficiența acestora în cadrul Jocurilor Gaijin sunt la cel mai înalt nivel posibil, trebuie să patchăm, să actualizăm și să modificăm periodic Jocurile noastre. De obicei, această necesitate rezultă în actualizări obligatorii și/sau automate ale Jocurilor noastre și este posibil ca versiunile mai vechi ale acestora să nu poată fi lansate sau să nu funcționeze până când nu le actualizați.
10.2. Gaijin are dreptul de a modifica codul software al Jocului în orice moment, la propria discreție. Astfel de modificări pot afecta, printre altele, funcționalitatea Jocului și a altor conținuturi ale acestuia. De exemplu, este posibil să adăugăm sau să eliminăm conținut sau caracteristici, să rezolvăm erori și bug-uri, să facem modificări în ceea ce privește echilibrul Jocului etc.
10.3. Vă rugăm să acordați o atenție deosebită faptului că unele patch-uri, actualizări și modificări pot (și, în timp, vor) impune cerințe tehnice mai mari asupra dispozitivului dvs. sau pot crește utilizarea resurselor dispozitivului din partea Jocului, ceea ce poate (și, în timp, va) duce la o performanță redusă a Jocului și/sau la necesitatea de a reduce setările grafice sau de alt tip.
10.4. Prin acceptarea prezentului EULA, confirmați și recunoașteți că refuzul dvs. de a actualiza Jocul poate face imposibilă utilizarea ulterioară a acestuia, iar prezentul EULA va fi considerat suspendat până în momentul în care veți actualiza Jocul.
11. REZILIEREA ACORDULUI DE LICENŢĂ
11.1. Rezilierea de către Utilizator. Puteți rezilia acest EULA imediat dacă încetați definitiv să utilizați Jocurile noastre și dacă le ștergeți de pe dispozitivul dvs.
11.2. Rezilierea de către Gaijin. Avem dreptul atât de a suspenda, cât și de a rezilia definitiv acest EULA (ceea ce presupune, de asemenea, restricționarea accesului dvs. la oricare dintre Jocurile noastre) în următoarele cazuri:
	* încălcați grav acest EULA sau Termenii și condițiile contractuale;
	* încălcați Regulamentul de joc în modul și în măsura în care acest lucru este prevăzut de Regulamentul de joc;
	* suspendăm sau ștergem Contul dvs. Gaijin pe baza motivelor prevăzute în Condițiile noastre de utilizare;
	* încetăm să gestionăm și să distribuim Jocul sau încetăm în orice alt mod să oferim acces la Joc, sub rezerva unei notificări prealabile rezonabile;
	* alte motive, în conformitate cu Termenii și condițiile contractuale.
11.3. În cazul rezilierii Acordului de licență în conformitate cu această Secțiune a EULA sau pentru orice alt motiv prevăzut în Termenii și condițiile contractuale, nu vom mai avea nicio obligație sau responsabilitate față de dvs.
11.4. În cazul în care Gaijin reziliază prezentul Acord, această reziliere va intra în vigoare imediat, cu excepția cazului în care Gaijin declară în mod expres sau legislația în vigoare prevede în mod obligatoriu altfel.
11.5. Rezilierea Acordului de licență nu va afecta nicio obligație sau răspundere a dvs. sau a Gaijin care a apărut sau a existat înainte de o astfel de reziliere.
VĂ RUGĂM SĂ REȚINEȚI CĂ REZILIEREA TERMENILOR ȘI CONDIȚIILOR CONTRACTUALE/CONDIȚIILOR DE UTILIZARE SAU SUSPENDAREA PREZENTULUI EULA VA DUCE LA REZILIEREA/SUSPENDAREA ACORDULUI DE LICENȚĂ.
12. CONDIȚII SUPLIMENTARE AFERENTE PLATFORMEI UTILIZATE
În cazul în care obțineți acces la Joc prin intermediul unor platforme terțe, este responsabilitatea dvs. exclusivă să vă asigurați că utilizați atât platformele, cât și eventualele conturi de pe ele (cum ar fi Apple App Store, contul PlayStation sau Xbox) în conformitate cu politicile aplicabile acestora. Vă rugăm să consultați mai jos condițiile specifice fiecărei platforme.
În orice caz, aceste platforme terțe nu sunt responsabile pentru încălcarea prezentului EULA sau pentru orice omisiune din partea Gaijin. Nicio dispoziție din acest EULA nu este menită să modifice acordurile dintre platformele terțe și dvs.; condițiile respectivelor acorduri vor prevala asupra prezentului EULA în toate aspectele legate de utilizarea acestor platforme și a proprietății lor intelectuale.
Vă rugăm să rețineți că Gaijin va respecta toate cerințele platformelor terțe pentru a vă permite să accesați Jocurile prin intermediul lor. Prin urmare, este posibil ca Gaijin să fie nevoit să aducă modificări acestui EULA pentru a se conforma cerințelor platformelor terțe.
Orice întrebare în acest sens trebuie adresată Serviciului de asistență, după cum se specifică în Secțiunea 13 din Condițiile de utilizare.
12.1. Condiții suplimentare pentru Apple App Store
Următoarele condiții suplimentare se aplică Jocurilor disponibile pe orice dispozitiv personal iPhone sau iPad fabricat de Apple Inc. („Apple”):
	* După cum s-a specificat anterior, acest EULA este încheiat între dvs. și Gaijin, și nu între dvs. și Apple, care nu are nicio obligație în temeiul acestui EULA și nu poartă nicio răspundere pentru eventualele încălcări, inclusiv pentru orice defecte și defecțiuni ale Jocului. Utilizarea Jocurilor furnizate prin intermediul Apple se va face în conformitate cu regulile de utilizare stabilite în Termenii și condițiile serviciilor media Apple sau în Termenii privind conținutul angro, care prevalează asupra condițiilor prezentului EULA.
	* După cum se specifică la punctul 1.3 din acest EULA, Licența care vă este acordată este netransferabilă și, prin urmare, va fi limitată la dreptul de a stoca Jocul numai în memoria produselor Apple pe care le dețineți sau le controlați și de a lansa și afișa Jocul numai pe produsele Apple pe care le dețineți sau le controlați, în conformitate cu Normele de utilizare stabilite în Termenii și condițiile serviciilor media Apple, cu excepția produselor Apple pe care nu le dețineți și nu le controlați, dar care vă sunt asociate prin Partajare familială, achiziție angro sau contracte valabile din punct de vedere legal.
	* Asistența și întreținerea Jocurilor nu intră în responsabilitatea Apple.
	* Toate garanțiile referitoare la Jocuri, fie că sunt implicite sau exprimate prin lege, constituie responsabilitatea exclusivă a Gaijin. În ceea ce privește Jocul, Apple nu are nicio obligație de garanție. Orice reclamație, pierdere, răspundere, daună, cost sau cheltuială care rezultă din încălcarea oricărei garanții va fi responsabilitatea exclusivă a Gaijin. Singura excepție este că, în cazul în care Jocul nu respectă garanția aplicabilă (expresă sau implicită), puteți notifica Apple, iar Apple vă va rambursa prețul de achiziție al Jocului.
	* Apple nu va fi responsabilă pentru soluționarea oricăror reclamații din partea dvs. sau a oricărei terțe părți în legătură cu Jocul, inclusiv, dar fără a se limita la: (i) reclamații privind răspunderea pentru produse; (ii) reclamații conform cărora Jocul nu respectă cerințele legale sau de reglementare aplicabile; (iii) reclamații care decurg din legislația privind protecția consumatorilor sau din legi similare, inclusiv în legătură cu utilizarea de către Joc a cadrelor HealthKit și HomeKit.
	* În cazul în care o terță parte pretinde că Jocurile încalcă drepturile sale de proprietate intelectuală, Gaijin va fi singurul responsabil pentru investigarea, justificarea, soluționarea și lichidarea unei astfel de reclamații de încălcare a proprietății intelectuale (dacă este necesar și în măsura prevăzută de prezentul EULA).
	* Declarați că nu vă aflați în nicio țară care face obiectul unui embargo din partea SUA și nici nu figurați pe Lista de Resortisanți Special Desemnați a Departamentului Trezoreriei SUA sau pe Lista de Persoane Respinse a Departamentului de Comerț al SUA.
	* Sunteți de acord că acest EULA nu creează drepturi sau căi de atac pentru nicio persoană în afara părților implicate. Fără a aduce atingere celor de mai sus, Apple sau filiala sa este o terță parte beneficiară a EULA și, odată cu acceptarea acestuia de către dvs., Apple sau filiala sa va avea dreptul (și se va considera că a acceptat dreptul) de a aplica acest Acord împotriva dvs. în calitate de terță parte beneficiară.
12.2. Condiții suplimentare privind licența Sony
În cazul în care jucați Jocul pe sistemul de divertisment computerizat PlayStation disponibil pe dispozitivele PlayStation, se aplică următorii termeni și condiții suplimentare:
a) pentru SIEA:
Achiziționarea și utilizarea articolelor se supun Condițiilor de utilizare a Serviciilor și Acordului de utilizare PlayStation™Network. Acest serviciu online v-a fost sublicențiat de către Sony Interactive Entertainment America.
b) pentru SIEE:
Orice conținut cumpărat dintr-un magazin din cadrul jocului este achiziționat de la Sony Interactive Entertainment Network Europe Limited („SIENE”) și face obiectul Condițiilor de utilizare și Acordului de utilizare PlayStation™Network, disponibile în PlayStation™Store. Vă rugăm să verificați drepturile de utilizare pentru fiecare achiziție, deoarece acestea pot varia de la un articol la altul. Cu excepția cazurilor în care se indică altfel, conținutul disponibil într-un magazin din cadrul jocului are aceeași clasificare de vârstă ca și jocul.
12.3. Condiții suplimentare privind licența Microsoft
În cazul în care jucați Jocul pe platforma Xbox, se aplică următorii termeni și condiții suplimentare:
	* vă veți supune oricăror politici care se aplică în cazul utilizării Xbox, inclusiv Contractul de furnizare a serviciilor Microsoft disponibil la https://www.microsoft.com/en/servicesagreement/.
	* Gaijin este singurul răspunzător în temeiul prezentului EULA, Microsoft și afiliații săi nu sunt licențiatori în temeiul prezentului EULA, Microsoft și afiliații săi nu sunt responsabili pentru buna funcționare a Jocului și nici pentru respectarea garanțiilor, motiv pentru care nicio cerere de despăgubire pentru daune în ceea ce privește Jocul nu poate fi adresată către Microsoft sau afiliații săi.
	* Microsoft și afiliații săi nu vor furniza niciun fel de asistență și întreținere a Jocurilor, acestea fiind responsabilitatea exclusivă a Gaijin.
Indiferent de situație, acordurile aplicabile ale Microsoft, inclusiv Condițiile de utilizare Xbox Live, vor prevala asupra prezentului EULA, care nu reglementează relația dintre dvs. și Microsoft sau afiliații săi.
Revizuit ultima dată și intrat în vigoare: 2 octombrie 2023
---------------------------------------------------------------------------------------------------------------------------------------------------------
AVIZ IMPORTANT
---------------------------------------------------------------------------------------------------------------------------------------------------------
Înainte de a putea accesa și juca jocul nostru, trebuie să acceptați următoarele documente legale (textele complete sunt disponibile mai jos, după acest aviz):
* Politica de confidențialitate explică modul în care gestionăm și protejăm datele dvs. personale atunci când interacționați cu serviciile și jocurile noastre video.
* Condițiile de utilizare reglementează utilizarea de către dvs. a serviciilor oferite de Gaijin în cadrul jocului video și includ următoarele documente:
	- Regulamentul de joc stabilește regulile și restricțiile comportamentale din joc;
	- Acordul de licență pentru utilizatorul final descrie termenii, limitările, restricțiile și condițiile de reziliere a licenței în ceea ce privește jocul nostru video.
Vă rugăm să acordați un moment acestor documente pentru a le citi cu atenție înainte de a le accepta. Dacă nu sunteți de acord cu oricare dintre ele, nu aveți voie să utilizați jocul nostru video sau orice alte servicii conexe.
---------------------------------------------------------------------------------------------------------------------------------------------------------
POLITICA DE CONFIDENȚIALITATE GAIJIN
---------------------------------------------------------------------------------------------------------------------------------------------------------
Această Politică de Confidențialitate reflectă modul în care Gaijin Entertainment („Gaijin” sau „noi”) procesează datele personale ale utilizatorilor: cum colectează și utilizează datele dvs. personale și ce drepturi aveți în legătură cu această procedură de prelucrare a datelor. Politica de confidențialitate reglementează prelucrarea datelor atunci când instalați și jucați jocuri video deținute și distribuite de Gaijin („Jocuri”), fie că utilizați Jocurile noastre pentru desktop sau dispozitive mobile, fie că utilizați alte platforme de jocuri, navigați pe site-urile noastre web sau folosiți în orice alt mod produsele și serviciile noastre, precum și atunci când participați la evenimentele pe care le organizăm („Servicii”).
Această Politică de confidențialitate face parte din Termenii și condițiile contractuale, care includ documentele ce reglementează furnizarea Serviciilor de către Gaijin, inclusiv Condițiile de utilizare.
1. CINE SUNTEM
Datele dvs. sunt prelucrate de Gaijin, adică de următoarele entități juridice (în funcție de Serviciile pe care le utilizați sau de modul în care interacționați cu Gaijin):
	* Gaijin Network Ltd, cu sediul social la adresa: Ifigeneias street 63, Office 302, 2003 Strovolos, Nicosia, Cipru;
	* Gaijin Distribution Kft. cu sediul social la adresa: Hungária körút 162-166, 1146 Budapesta, Ungaria.
Pentru anumite operațiuni de prelucrare a datelor cu caracter personal, partenerii noștri sunt considerați și operatori de date. De exemplu, atunci când accesați Serviciile noastre prin intermediul consolelor sau platformelor de jocuri sau când Serviciile sunt furnizate în colaborare cu alte entități.
Principalul loc unde puteți lua legătura cu noi este Portalul de asistență Gaijin. De asemenea, ne puteți contacta la privacy@gaijin.net sau la următoarea adresă: Ifigeneias street 63, Office 302, 2003 Strovolos, Nicosia, Cipru (Gaijin Network Ltd.). Vă rugăm să consultați, de asemenea, Secțiunea 14 din prezenta Politică de confidențialitate pentru mai multe informații de contact.
2. CE DATE PRELUCRĂM
2.1. Datele pe care ni le furnizați dvs. personal
Atunci când utilizați Serviciile noastre, ne furnizați anumite informații. De obicei, acest lucru se întâmplă atunci când vă înregistrați și vă gestionați Contul Gaijin, utilizați site-urile web Gaijin, jucați jocuri sau utilizați alte Servicii Gaijin, achiziționați bunuri și servicii furnizate de Gaijin, participați la discuții pe rețelele de socializare și pe forumurile Gaijin, participați la sondajele noastre, solicitați și primiți suport sau asistență pentru clienți, comunicați cu noi în legătură cu o reclamație.
Aceste informații ar putea include următoarele categorii:
Date de contact. Majoritatea Serviciilor noastre, cum ar fi Jocurile și evenimentele, pot fi utilizate numai cu un cont înregistrat (Cont Gaijin sau conturi pe platformele cu care suntem parteneri). Datele de înregistrare includ în primul rând adresa de e-mail și pseudonimul dvs. În plus, pentru a beneficia de un nivel de securitate mai ridicat și de posibilitatea de a vă restabili contul în cazul în care pierdeți accesul la adresa de e-mail principală înregistrată, puteți adăuga numărul de telefon mobil și un al doilea e-mail. În cazul în care sunteți minor sau aveți o capacitate juridică limitată, vă putem solicita, de asemenea, să furnizați datele de contact ale părintelui, tutorelui sau ale unui alt reprezentant legal.
Date furnizate către Serviciul de asistență Gaijin. Colectăm informațiile pe care le trimiteți împreună cu solicitările dvs. către Gaijin în timp ce comunicați cu noi cu privire la astfel de solicitări. Ori de câte ori trimiteți o solicitare către Serviciul de asistență Gaijin prin e-mail sau pe portalul de Asistență Gaijin prin intermediul Contului dvs. Gaijin, sau prin intermediul unei adrese de e-mail care nu este asociată unui Cont Gaijin fără a vă conecta la Contul dvs. Gaijin, colectăm acele date pe care le furnizați în cadrul solicitării, adică: (1) numele, pseudonimul, adresa dvs. de e-mail; (2) mesajul dvs.; (3) datele dvs. de joc; (4) informații despre achizițiile și plățile dvs.; (5) alte informații pe care le trimiteți în cadrul unei solicitări.
Date de securitate. Atunci când apar probleme legate de securitate, este posibil să vă rugăm să răspundeți la întrebări de securitate pentru a vă verifica identitatea. În calitate de răspuns, este posibil să solicităm informații care conțin date unice despre utilizator care ar trebui să fie cunoscute în mod rezonabil doar de proprietarul unui Cont Gaijin, cum ar fi adresa de e-mail, pseudonimul, date de conectare, date de localizare și date de joc.
2.2. Datele pe care le colectăm în mod automat
Atunci când interacționați cu Serviciile Gaijin, browser-ul și dispozitivul dvs. pot transmite anumite informații, inclusiv:
Informații de identificare. Este posibil să colectăm date privind utilizarea de către dvs. a Serviciilor noastre pentru a garanta securitatea utilizatorilor noștri, pentru a îmbunătăți experiența de utilizare a Serviciilor noastre, pentru a dezvolta noi Servicii și pentru a le îmbunătăți pe cele existente. De exemplu, datele de identificare pot include (1) ID-ul dvs. de utilizator, (2) date aproximative de localizare (adresa IP și informații conexe, cum ar fi țara și orașul) și, fără limitare, (3) preferințele dvs. privind limba.
În plus, pentru a spori securitatea Contului dvs. Gaijin, vă punem la dispoziție Gaijin Pass - un instrument care vă oferă un control suplimentar asupra acestuia. Aplicația generează coduri unice care pot fi utilizate pentru a vă autentifica în Contul Gaijin. Dacă folosiți Gaijin Pass, colectăm, de asemenea, informații despre dispozitivul dvs. pentru a asocia aplicația cu Contul dvs., permițând astfel trimiterea codurilor de verificare.
Date despre dispozitiv. Pentru a ne adapta Serviciile la dispozitiv și la orice alte circumstanțe de utilizare, colectăm informații despre dispozitivul dvs. în scopul de a asigura compatibilitatea, funcționarea și securitatea Serviciilor noastre, precum și adaptarea acestora la locația dvs. Acestea ar putea include date precum ID-ul dispozitivului, adresa MAC, locația aproximativă, setările de limbă, fusul orar și setările de localizare, informații despre dispozitiv, sistemul de operare, aplicațiile instalate, operatorul rețelei telefonice, tipul de rețea și de conexiune, viteza de conectare la internet, rezoluția și orientarea ecranului, caracteristicile hardware ale dispozitivului (CPU, GPU, memoria RAM și ROM, bateria etc.) și alte informații software și hardware despre dispozitivul dvs.
Date despre achiziții. Colectăm informații cu privire la achizițiile efectuate prin intermediul Serviciilor noastre pentru a permite utilizatorilor să achiziționeze articole din joc cu ajutorul Contului lor Gaijin. Totodată, colectăm informații despre tipul (și cantitatea, dacă este cazul) fiecărui articol din joc achiziționat de dvs. și asociat datelor dvs. de identificare, inclusiv costul acestuia, astfel încât aceste achiziții să fie înregistrate în Contul dvs. Gaijin. Din cauza reglementărilor fiscale, colectăm, de asemenea, informații despre persoana care efectuează plata. Prin urmare, procesăm doar informații limitate și obligatorii despre achizițiile utilizatorilor, inclusiv numele și adresa cumpărătorului, suma plătită și alte informații fiscale.
Module cookie și tehnologii similare. Este posibil să folosim module cookie și tehnologii de urmărire similare (de exemplu: semnalizatoare web, pixeli, ID-ul dispozitivului etc.) pentru a vă recunoaște pe dvs. și/sau dispozitivul dvs. în scopurile descrise în această Politică de confidențialitate. Pentru mai multe detalii despre modul în care folosim modulele cookie, vă rugăm să consultați Politica noastră privind modulele cookie.
2.3. Datele pe care le colectăm atunci când utilizați Jocurile noastre
Atunci când utilizați Serviciile noastre - în primul rând, jucând Jocurile noastre - este posibil să colectăm datele generate în cursul procesului de joc și asociate cu profilul dvs. Acestea includ următoarele:
Date de joc. Este posibil să colectăm date despre acțiunile dvs. în timpul jocului, interacțiunile dvs. cu alți jucători, durata sesiunilor dvs. de joc și alegerile făcute în cadrul jocului. În plus, este posibil să colectăm înregistrări din joc în timp ce jucați, pe care le vom păstra pentru o perioadă limitată de timp și le vom șterge ulterior.
Conținutul dvs. Colectăm datele pe care le furnizați în timp ce utilizați Serviciile noastre, cum ar fi mesajele postate în timp ce jucați Jocurile noastre, postările și comentariile dvs. de pe forumurile, de pe paginile de socializare și din grupurile noastre.
Informații privind performanța dispozitivului. Este posibil să colectăm informații despre performanța dispozitivului pe care îl utilizați pentru a accesa Serviciile noastre, cum ar fi rapoarte de defecțiune (crash reports), erori tehnice survenite în timp ce jucați Jocurile noastre și informații despre pierderea conexiunii la internet.
Date despre evenimente. Dacă participați la evenimente legate de Jocurile noastre organizate de Gaijin sau de partenerii noștri, este posibil să colectăm informații despre performanța dvs. în cadrul acelor evenimente și date pe care le furnizați în timpul acestor evenimente.
2.4. Datele pe care le primim de la terțe părți
Este posibil să primim anumite date de la partenerii, afiliații și distribuitorii noștri care ne ajută să oferim Serviciile utilizatorilor noștri. Acestea includ următoarele:
Date de la platformele de jocuri. Unele dintre Jocurile pe care le oferim în cadrul Serviciilor noastre sunt accesibile prin intermediul anumitor platforme independente, cum ar fi PlayStation, Xbox, Nintendo Switch și platformele mobile. Pentru a vă oferi Serviciile noastre prin intermediul unor astfel de platforme și pentru a vă respecta preferințele în cadrul acestora, colectăm informații precum ID-urile atribuite utilizatorului de către platformă, adresa sa de e-mail, locația aproximativă, limba și alte informații de identificare colectate de către platformă, date despre achizițiile efectuate în magazinul platformei și preferințele specifice ale utilizatorului legate de Servicii.
Date analitice și publicitare. Periodic, implicăm furnizorii și partenerii noștri de afaceri în analize de marketing și publicitate. Acești terți ne oferă (1) date detaliate (obținute în urma analizei) utile pentru a îmbunătăți Serviciile și experiența utilizatorilor în utilizarea acestora; (2) date antifraudă care permit depistarea fraudelor legate de publicitate.
Detalii de plată. Furnizorii noștri de plăți colectează detaliile cardului de credit, detaliile portofelului electronic sau orice alte detalii de plată aferente achizițiilor și pseudonimului dvs. Aceste detalii depind de metoda de plată pe care o utilizați pentru a achiziționa Serviciile noastre plătite. Colectăm doar datele de verificare a plăților și nu avem acces la detaliile acestor plăți.
Nu colectăm informații din surse publice, cum ar fi rețelele de socializare, registrele publice etc.
3. ÎN CE SCOPURI PRELUCRĂM DATELE DVS.
Colectăm și prelucrăm datele dvs. în următoarele scopuri:
Furnizarea serviciilor noastre. Pentru a utiliza oricare dintre serviciile noastre, vă declarați de acord cu Termenii și condițiile noastre contractuale, care cuprind un set de documente juridice. Executarea acestui contract ne obligă să prelucrăm datele dvs. personale astfel încât:
	* să vă putem înregistra Contul Gaijin;
	* să vă putem oferi acces la Jocurile noastre și la alte Servicii;
	* să putem procesa plățile pe care le efectuați în legătură cu Serviciile noastre;
	* să putem activa Serviciile plătite la cererea dvs;
	* să putem gestiona Serviciile noastre;
	* să vă putem furniza informații tehnice și asistență administrativă pentru a vă permite să utilizați confortabil Serviciile noastre.
În acest scop, datele cu caracter personal prelucrate pot include toate categoriile de date pe care fie ni le furnizați dvs., fie le colectăm în timp ce dvs. utilizați Serviciile noastre, fie le primim de la partenerii noștri.
Temeiul juridic pentru prelucrarea datelor: executarea contractului (Termenii și condițiile contractuale).
Dezvoltarea și îmbunătățirea Serviciilor noastre și a experienței utilizatorilor. Îmbunătățirea Serviciilor noastre și a experienței dvs. în utilizarea acestora, precum și dezvoltarea de noi Servicii, sunt esențiale pentru noi. Prin urmare, pe lângă faptul că ne îndeplinim obligațiile care ne revin în conformitate cu Termenii și condițiile contractuale privind furnizarea unor Servicii de calitate, avem și un interes legitim în prelucrarea datelor necesare, în special pentru:
	* a îmbunătăți și dezvolta Serviciile;
	* a îmbunătăți experiența dvs. în utilizarea Serviciilor noastre;
	* a facilita și îmbunătăți securitatea contului dvs. Gaijin și a datelor dvs. pe care le prelucrăm;
	* a interacționa cu dvs. pe forumuri și pe rețelele de socializare;
	* a vă informa cu privire la actualizările și îmbunătățirile aduse serviciilor noastre; a vă trimite alerte de securitate și notificări tehnice relevante;
	* a vă informa cu privire la evenimente, competiții și oferte speciale pe care le oferim în cadrul Serviciilor noastre;
	* a răspunde și a procesa reclamațiile, plângerile și alte solicitări ale utilizatorilor.
De obicei, informațiile cu caracter personal prelucrate în aceste scopuri includ: date despre dispozitive și achiziții, date despre jocuri și informații despre performanța dispozitivelor, date despre evenimente, date de la platformele de jocuri, date publicitare și analitice, alte date necesare pentru scopurile specificate.
Temeiul juridic pentru prelucrarea datelor: executarea contractului (Termenii și condițiile contractuale); interesul nostru legitim (pentru a ne îmbunătăți Serviciile și a le adapta la interesele utilizatorilor).
Personalizarea preferințelor dvs. Pentru a vă ține la curent cu ultimele noutăți legate de Servicii, este posibil să vă informăm despre actualizări și despre noile noastre Servicii sau caracteristici din cadrul Serviciilor. De asemenea, este posibil să vă notificăm periodic cu privire la actualizările Termenilor și condițiilor contractuale.
În acest scop, vă folosim de obicei datele de contact și informațiile de identificare.
Temeiul juridic pentru prelucrarea datelor: consimțământul (furnizat atunci când alegeți ce informații doriți să primiți); executarea contractului (privind actualizările Termenilor și condițiilor contractuale).
Respectarea reglementărilor. Pentru a respecta cerințele prevăzute în legile aplicabile companiei Gaijin și activităților sale, precum și pentru a răspunde solicitărilor organelor de stat sau municipale autorizate în temeiul legilor aplicabile, este posibil ca uneori să ni se ceară să prelucrăm datele dvs. cu caracter personal în temeiul unei obligații legale stabilite de cadrul juridic relevant. În fiecare caz, evaluăm cu acuratețe măsura în care o anumită obligație legală necesită prelucrarea datelor.
Informațiile care ar putea fi necesare în acest scop includ toate categoriile de date pe care le prelucrăm. Cele mai frecvente exemple sunt datele despre achiziții și informațiile de contact.
Temeiul juridic pentru prelucrarea datelor: respectarea obligațiilor legale.
Gestionarea reclamațiilor. În cazul în care suntem implicați într-un litigiu, - în calitate de reclamant, de acuzat sau de parte terță - este posibil să avem nevoie să prelucrăm datele cu caracter personal necesare pentru a ne susține și dovedi în mod corespunzător poziția într-un caz individual. Această necesitate se aplică atât în cazul negocierilor, cât și în cazul soluționării litigiilor cu organismele autorizate.
Informațiile care ar putea fi necesare în acest scop includ toate categoriile de date pe care le prelucrăm, în funcție de reclamația în cauză.
Temeiul juridic pentru prelucrarea datelor: interesul nostru legitim (pentru a trata o reclamație și pentru a ne argumenta poziția față de aceasta).
Îndeplinirea obligațiilor noastre contractuale. Este posibil să oferim utilizatorilor posibilitatea de a deveni parteneri în activități legate de Serviciile noastre, de exemplu, în cazul în care un utilizator contribuie la crearea de conținut legat de Serviciile noastre. Prelucrăm datele dvs. cu caracter personal pentru a ne îndeplini obligațiile care ne revin în cadrul acestor activități de parteneriat. Acestea ar putea include informații de identificare, conținut și detalii de plată.
Temeiul juridic pentru prelucrarea datelor: executarea contractului (cum ar fi Acordul de contribuție Gaijin, Regulamentul general Gaijin privind evenimentele promoționale), respectarea obligațiilor legale (pentru raportarea ulterioară).
Alte scopuri. Este posibil să vă solicităm consimțământul pentru a colecta și prelucra datele dvs. personale în alte scopuri.
Atunci când vă contactăm pentru o astfel de prelucrare, vă vom solicita consimțământul pentru anumite categorii de date cu caracter personal.
Temeiul juridic pentru prelucrarea datelor: consimțământul dvs.
4. CUM PARTAJĂM DATELE
Nu vindem, nu închiriem, nu divulgăm, nu dezvăluim, nu răspândim, nu punem la dispoziție, nu transferăm și nici nu comunicăm în vreun alt mod datele dvs. personale terților în schimbul unei sume de bani sau al unei alte contraprestații de valoare.
Cu toate acestea, partajăm date în cazuri foarte limitate cu partenerii, furnizorii de servicii și afiliații noștri, inclusiv cu cei aflați în afara Spațiului Economic European (SEE).
4.1. Cu cine partajăm datele
Platforme de jocuri. Partajăm datele dvs. cu partenerii noștri de afaceri implicați în distribuția de Jocuri în scopul de a permite accesul la Serviciile noastre de pe platformele respective, de a facilita accesul la asistența pentru utilizatori și de a oferi toate caracteristicile legate de Serviciile noastre acelor utilizatori care joacă Jocurile noastre prin intermediul platformelor de jocuri. Unii dintre acești parteneri se află în afara SEE. De exemplu, Microsoft cu Xbox, Nintendo cu Nintendo Switch și Sony cu PlayStation.
Furnizori de servicii de plată. Apelăm la furnizori autorizați de servicii de plată pentru a procesa plățile pentru Serviciile noastre. În funcție de zona geografică în care vă aflați, datele dvs. pot fi partajate cu acei furnizori de servicii de plată care sunt autorizați și operează în regiunea și țara respectivă.
Sisteme anti-cheat. Este posibil să vă monitorizăm activitățile în timp ce utilizați Serviciile și să analizăm dispozitivele și software-ul pe care le folosiți pentru a ne asigura că respectați Condițiile de utilizare a Serviciilor Gaijin și Acordul de licență pentru utilizatorul final (End-User License Agreement - EULA), inclusiv pentru a monitoriza toxicitatea și pentru a preveni înșelăciunea și frauda în Jocurile noastre.
Parteneri de publicitate. Ocazional, apelăm la parteneri de publicitate care să ne ajute cu instrumentele lor de urmărire și analiză. De exemplu, putem partaja informații anonime despre dispozitiv, locație și achiziții, precum și despre utilizarea de către dvs. a Serviciilor. În unele cazuri, partenerii terți pot completa aceste date cu informațiile pe care le dețin deja, inclusiv cu date despre dvs.
Parteneri operaționali. Apelăm la furnizori de găzduire (hosting) pe servere în vederea stocării datelor necesare pentru a furniza Serviciile noastre online.
Furnizori de servicii. Este posibil să partajăm date cu furnizori de servicii terți, cum ar fi, de exemplu, dezvoltatori de software sau furnizori de servicii administrative.
Afiliați. Este posibil să partajăm date cu caracter personal cu companii din cadrul grupului Gaijin și entități afiliate.
Auditori. Atunci când legislația în vigoare ne impune o obligație de audit sau de raportare financiară, partajăm date cu terți pentru a ne conforma acestor obligații. Evaluăm cu atenție fiecare caz în parte și partajăm cât mai puține date posibil.
Organisme guvernamentale. Partajăm date cu organismele guvernamentale - direct sau prin intermediul partenerilor noștri - atunci când acest lucru este prevăzut de legislația în vigoare, este solicitat în mod legal de organismele autorizate sau este necesar pentru a proteja drepturile sau interesele noastre sau ale utilizatorilor noștri. Evaluăm cu atenție fiecare caz în parte și partajăm cât mai puține date posibil.
Utilizatori Gaijin. Alți utilizatori ai Serviciilor noastre pot vedea o parte din datele dvs. atunci când anumite funcționalități ale Serviciilor permit acest lucru. De exemplu, pseudonimul dvs., avatarul (fotografia de profil) și datele conturilor dvs. asociate (inclusiv conturile Steam, PSN și Apple Game Center) sunt vizibile altor jucători. Aceștia pot vedea, de asemenea, orice conținut pe care îl postați în mod public în cadrul Serviciilor noastre și al rețelelor noastre de socializare (mesaje publice pe forumuri, fișiere atașate etc.), sau unele dintre rezultatele dvs. de joc (date despre scorurile sau clasamentele din joc) și performanțele obținute.
În plus, este posibil să vă solicităm consimțământul explicit pentru a partaja datele dvs. personale cu alți terți. În acest caz, vom specifica cine sunt acești terți, domeniul de aplicare al datelor care urmează să fie partajate, finalitățile și alte detalii privind prelucrarea datelor relevante.
4.2. Transferul datelor dvs. în străinătate
Ne desfășurăm activitatea în întreaga lume și, prin urmare, este posibil să transferăm datele dvs. către terți care își au sediul în diferite țări, inclusiv în țări situate în afara Spațiului Economic European (SEE). Facem toate eforturile, inclusiv cele impuse de legislația în vigoare, pentru a asigura un nivel adecvat de protecție a datelor cu caracter personal în fiecare caz în parte. Este posibil ca unele țări în care transferăm informațiile dvs. să nu aibă aceleași legi privind protecția datelor cu caracter personal ca și cele aplicabile în regiunea în care locuiți.
Cu toate acestea, în astfel de cazuri, luăm măsuri rezonabile pentru a ne asigura că terții cărora le transferăm date cu caracter personal oferă o protecție adecvată pentru informațiile dvs. În special, Gaijin ia măsuri de securitate fizice, tehnice și administrative adecvate pentru a se asigura că datele dvs. sunt protejate în mod corespunzător.
5. C T TIMP PRELUCRĂM DATELE DVS.
Prelucrăm datele dvs. atâta timp cât scopurile noastre de prelucrare, termenele de păstrare legală și interesele noastre legitime impun acest lucru sau dacă stocarea reprezintă o necesitate tehnică.
Păstrăm datele dvs. personale atâta timp cât acest lucru este necesar ținând cont de scopurile noastre de prelucrare (inclusiv pe durata în care Contul dvs. Gaijin este activ în conformitate cu Termenii și condițiile contractuale), de interesele noastre legitime și de cerințele normative sau tehnice privind stocarea datelor. Cu excepția cazului în care există obligații legale sau contractuale care impun contrariul, vom șterge sau anonimiza datele dvs. la sfârșitul perioadei de păstrare sau de prelucrare.
Vă rugăm să rețineți că avem dreptul de a continua să păstrăm unele dintre datele dvs. de utilizator chiar și după ce am dat curs cererii dvs. de ștergere a acestor date în următoarele cazuri:
	* avem un temei legal pentru a continua să vă prelucrăm datele, altul decât consimțământul dvs. (de exemplu, putem fi obligați să facem acest lucru pentru a respecta legile aplicabile, cum ar fi reglementările fiscale sau contabile, măsurile de cunoaștere a clientului (know-your-customer), procedurile de combatere a spălării banilor sau alte cerințe și obligații legale);
	* datele dvs. de utilizator au fost anonimizate astfel încât să nu poată fi utilizate pentru a vă identifica și, prin urmare, aceste informații nu mai reprezintă datele dvs. personale identificabile.
6. DATELE MINORILOR
Recunoaștem importanța protejării datelor minorilor și confirmăm datoria noastră specifică de a acționa în consecință. Prin urmare, luăm măsuri suplimentare pentru a verifica vârsta utilizatorului și pentru a limita accesul la Serviciile noastre celor care nu au atins limita de vârstă corespunzătoare.
Nu colectăm, nu stocăm și nu prelucrăm în mod intenționat date cu caracter personal ce aparțin utilizatorilor cu vârsta sub 16 ani, cu excepția cazului în care avem consimțământul părintelui, tutorelui sau al unui alt titular al răspunderii părintești.
Dacă sunteți părinte, tutore sau un alt titular al răspunderii părintești și doriți să vă retrageți consimțământul dat anterior, dacă aflați că copilul dvs. ne-a furnizat datele sale cu caracter personal fără consimțământul dvs. sau dacă credeți că am colectat datele copilului dvs. în mod neintenționat și le-am prelucrat încălcând legislația în vigoare, vă rugăm să ne trimiteți o cerere de ștergere a acestor date contactând Serviciul de asistență Gaijin. Pentru a da curs unei astfel de cereri, vă putem solicita să ne furnizați dovezi concludente:
	* că copilul nu a împlinit încă vârsta de 16 ani sau vârsta minimă necesară pentru a-și da consimțământul în conformitate cu legislația în vigoare în regiunea respectivă și
	* că sunteți titular al răspunderii părintești pentru acest copil.
În cazul în care aflăm că am colectat din greșeală informații cu caracter personal despre un copil cu vârsta sub 16 ani (sau despre un copil care nu a împlinit vârsta minimă necesară pentru a-și da consimțământul în conformitate cu legislația în vigoare) fără consimțământul titularului responsabilității părintești, vom lua toate măsurile rezonabile pentru a elimina aceste informații cât mai curând posibil, cu excepția cazului în care legea ne obligă să le păstrăm.
Le recomandăm insistent părinților, tutorilor legali sau altor titulari ai răspunderii părintești să își instruiască copiii să nu-și dezvăluie niciodată numele real, adresa, numărul de telefon, informațiile financiare sau orice alte date sensibile despre ei înșiși atunci când folosesc serviciile și chat-urile noastre din cadrul jocurilor, atunci când navighează pe site-urile noastre web (forumuri, comentarii etc.) sau pe internet.
7. CUM SECURIZĂM DATELE
Ne străduim în mod constant să creăm, să îmbunătățim și să implementăm măsuri administrative și tehnice pentru a vă proteja datele. Aceste măsuri au ca scop protejarea datelor dvs. împotriva oricăror acțiuni neautorizate care pot fi efectuate de către terți sau care pot surveni în mod accidental, cum ar fi pierderea sau deteriorarea accidentală, accesul neautorizat, divulgarea, modificarea, distrugerea sau alte utilizări rău intenționate. Întreprindem toate măsurile și demersurile rezonabile pe care le considerăm necesare pentru a ne asigura că datele dvs. sunt tratate în condiții de siguranță și în conformitate cu această Politică de confidențialitate.
Vă rugăm să țineți cont de faptul că unele dintre serverele noastre pe care stocăm informații care conțin datele dvs. sunt situate în afara SEE.
8. PROCESUL DECIZIONAL AUTOMATIZAT ȘI URMĂRIREA ONLINE
Gaijin nu utilizează datele dvs. pentru profilare (profiling) sau în alte procese decizionale automatizate care ar putea să vă afecteze pe dvs., să vă afecteze accesul a Servicii sau alte drepturi în conformitate cu Termenii și Condițiile contractuale.
În același timp, unii dintre partenerii noștri, conform descrierii din Secțiunea 4 (Cum partajăm datele), pot aplica procese decizionale automatizate în timp ce prelucrează datele pe care le partajăm cu ei (de exemplu, în scopuri de prevenire a înșelăciunii și a jocului neloial).
Pe site-urile noastre web folosim diverse tehnici care ne permit - nouă și terților angajați de noi - să vă recunoaștem în timpul utilizării acestora și, eventual, să vă urmărim pe parcursul mai multor vizite. Aceste date sunt utilizate în mod esențial pentru a îmbunătăți și personaliza experiența dvs. pe site-urile noastre web. Această procedură funcționează astfel încât sistemele noastre sau cele ale partenerilor noștri să vă recunoască (prin trimiterea așa-numitelor „module cookie” către browser-ul dvs. pentru o identificare ulterioară) atunci când intrați pe oricare dintre site-urile Gaijin și să adapteze setările și conținutul site-ului la preferințele și experiența dvs. anterioară.
9. CARE SUNT DREPTURILE DVS.
9.1. Ce drepturi aveți cu privire la datele dvs. cu caracter personal
Conform legislației în vigoare în materie de protecție a datelor, aveți următoarele drepturi în ceea ce privește modul în care vă prelucrăm datele.
Dreptul de a fi informat(ă). Aveți dreptul de a fi informat(ă) cu privire la modul în care colectăm și utilizăm datele dvs. cu caracter personal.
Dreptul de acces. Aveți dreptul de a ne solicita să vă comunicăm ce date deținem despre dvs. și să vă furnizăm o copie a acestora.
Dreptul la rectificare. Aveți dreptul de a ne solicita să vă corectăm datele cu caracter personal în cazul în care acestea sunt inexacte, incomplete, învechite, incorecte, primite ilegal sau nu mai sunt relevante pentru scopul prelucrării.
Dreptul la ștergere („dreptul de a fi uitat(ă)”). Puteți solicita Gaijin să șteargă oricare dintre datele dvs. cu caracter personal, cu excepția cazului în care trebuie să continuăm să prelucrăm unele dintre acestea în temeiul legislației în vigoare.
Dreptul la transferabilitatea datelor. Aveți dreptul de a solicita ca datele dvs. să vă fie furnizate într-un format structurat și procesabil pe calculator. De asemenea, aveți dreptul de a solicita ca Gaijin să transmită aceste date direct unei terțe părți, cu condiția ca această procedură să fie rezonabilă și posibilă din punct de vedere tehnic.
Dreptul de a restricționa prelucrarea datelor. Aveți dreptul de a restricționa utilizarea datelor dvs. în anumite circumstanțe, în totalitate sau parțial, cu excepția cazului în care trebuie să continuăm să prelucrăm unele dintre acestea în temeiul legislației în vigoare.
Dreptul de a retrage consimțământul. În cazul în care datele dvs. sunt prelucrate pe baza unui consimțământ liber exprimat, aveți dreptul de a vă retrage consimțământul în orice moment.
Dreptul de a vă opune. Aveți dreptul de a vă opune în orice moment prelucrării datelor dvs. cu caracter personal.
Dreptul de a vă opune prelucrării automate. În cazul în care prelucrarea datelor se bazează exclusiv pe un proces decizional automatizat sau pe profilare, aveți dreptul de a vă opune unei astfel de prelucrări.
9.2. Cum vă puteți exercita drepturile
Dacă doriți să vă exercitați oricare dintre aceste drepturi în legătură cu prelucrarea de către Gaijin a datelor dvs. cu caracter personal, vă rugăm să trimiteți cererea dvs. către Serviciul de asistență Gaijin după ce vă conectați la Contul dvs. Gaijin. Vă solicităm să vă conectați cu Contul Gaijin astfel încât să ne putem asigura că sunteți dvs. și să limităm cazurile în care terții au acces la datele dvs. personale sau afectează în vreun fel prelucrarea datelor dvs. personale și exercitarea drepturilor dvs. de titular al datelor.
Se poate întâmpla să pierdeți accesul la contul dvs. Gaijin. În acest caz, sunteți în continuare liber să vă exercitați drepturile. Atunci când primim o cerere neidentificată adresată Serviciului de asistență Gaijin, este posibil să vă solicităm detaliile de securitate pentru a vă identifica și a restabili accesul la Contul dvs. Gaijin. De obicei, este vorba de întrebări legate de contul dvs. și de datele dvs. de joc, răspunsurile la care, în mod rezonabil, le puteți cunoaște doar dvs.
De asemenea, beneficiați de drepturile de titular al datelor menționate mai sus în ceea ce privește datele cu caracter personal prelucrate de partenerii noștri în calitate de operatori independenți. Puteți contacta acești parteneri pentru a vă exercita drepturile.
9.3. Ștergerea datelor
Dacă decideți să ștergeți informațiile pe care le deținem despre dvs., vom face acest lucru în măsura în care este posibil, ținând cont de ceilalți utilizatori și de obligațiile noastre de a păstra informațiile în conformitate cu legislația în vigoare.
Vă rugăm să rețineți că ștergerea datelor va duce la eliminarea completă și irevocabilă a contului dvs. Gaijin. Aceasta înseamnă că, după ștergere, nu veți putea să vă recuperați progresul, obiectele dobândite și monedele din joc.
Primul nostru pas va fi suspendarea contului dvs. și colectarea tuturor informațiilor personale pe care le avem despre dvs. Aceasta înseamnă că nu veți avea acces la Serviciile noastre. De regulă, ștergem datele cu caracter personal în termen de 30 de zile. Cu toate acestea, în cazul în care avem nevoie de mai mult timp din cauza unor probleme tehnice și a complexității cererii de ștergere, aceasta va fi tratată în termen de cel mult 2 luni.
Dacă decideți să restabiliți contul după ce ați trimis cererea de ștergere a datelor, ne puteți trimite o solicitare prin intermediul Serviciului de asistență Gaijin în termen de 30 de zile de la suspendarea contului. Vă vom restabili contul Gaijin și vă vom anunța dacă procesul de ștergere necesită în continuare să fie finalizat. În caz contrar, vom șterge definitiv contul și datele dvs. personale după expirarea perioadei de suspendare.
10. CUM VĂ PUTEȚI RETRAGE CONSIMȚĂM NTUL
Vă puteți retrage în orice moment consimțământul pentru prelucrarea datelor dvs. în conformitate cu această Politică de confidențialitate, inițiind ștergerea contului dvs. Gaijin din setările acestuia și urmând instrucțiunile furnizate de Gaijin după ce ați trimis o astfel de cerere de ștergere.
Dacă doriți să vă retrageți consimțământul pentru un anumit motiv de prelucrare, vă rugăm să ne contactați accesând Portalul Serviciului de asistență Gaijin. Cu toate acestea, ne rezervăm dreptul de a înceta să vă furnizăm Serviciile în cazul în care retragerea dvs. constituie o piedică pentru furnizarea corespunzătoare a acestora conform Termenilor și Condițiilor contractuale. Vă rugăm să rețineți că o astfel de retragere nu afectează valabilitatea consimțământului acordat anterior și ne rezervăm dreptul de a prelucra datele dvs. pe un alt temei legal, în cazul în care acest lucru este permis de legislația în vigoare.
De asemenea, vă rugăm să rețineți că dezinstalarea jocului nostru (sau a oricărei aplicații legate de Serviciile noastre) de pe dispozitivul dvs. nu conduce automat la retragerea consimțământului sau la ștergerea datelor dvs. personale de pe serverele noastre.
11. PENTRU REZIDENȚII DIN CALIFORNIA
Această secțiune se aplică numai acelor utilizatori care locuiesc în California, S.U.A.
Legislația californiană privind protecția consumatorului le oferă rezidenților din California următoarele drepturi în materie de protecție a datelor: să solicite dezvăluirea datelor personale pe care le colectăm; să șteargă aceste date; să se opună vânzării de date personale (dacă este cazul). Respectăm aceste garanții și asigurăm punerea în aplicare a acestor drepturi pentru utilizatorii noștri care locuiesc în California.
Dezvăluirea sau vânzarea datelor
În ultimele 12 luni, nu am vândut niciuna dintre informațiile dvs. personale, așa cum sunt definite de legile statului California. Cu tot respectul față de utilizatorii noștri, nu intenționăm să vindem informațiile dvs. personale în viitor. 
Aceasta înseamnă că nu dezvăluim informațiile dvs. personale unor terțe părți pentru utilizarea lor în scopuri comerciale. Dezvăluim informațiile doar pentru a vă furniza Servicii de înaltă calitate, pentru a vă îmbunătăți experiența cu Serviciile noastre, în scopuri de marketing și în alte scopuri descrise în Secțiunea 4 din prezenta Politică de confidențialitate.
Drepturile dvs.
În conformitate cu legile statului California, aveți următoarele drepturi în ceea ce privește informațiile dvs. personale:
Dreptul de a cunoaște. În calitate de rezident al statului California, aveți dreptul de a afla ce informații personale a colectat Gaijin despre dvs. în ultimele 12 luni înainte de solicitare și cum sunt utilizate și partajate aceste date.
Dreptul la transferabilitatea datelor. Dacă sunteți rezident al statului California, aveți dreptul de a ne solicita să vă furnizăm informațiile dvs. personale într-un format ușor de utilizat, astfel încât să puteți transfera aceste informații către o altă entitate.
Dreptul de a șterge. Aveți dreptul de a solicita ștergerea informațiilor personale pe care Gaijin le deține despre dvs. sau pe care le-a partajat cu terți. Ștergerea informațiilor dvs. personale înseamnă o ștergere permanentă a Contului dvs. Gaijin. Odată ce Contul Gaijin a fost șters, nu se mai poate restabili nicio informație, inclusiv progresul jocului și achizițiile efectuate în cadrul Serviciilor noastre.
Dreptul de a da sau de a retrage consimțământul. În calitate de rezident al statului California, vă puteți opune vânzării informațiilor dvs. personale, așa cum sunt definite de legislația californiană.
Dreptul de a nu fi discriminat(ă). Legea statului California interzice orice discriminare bazată pe exercitarea drepturilor dvs. cu privire la informațiile personale, cum ar fi furnizarea de bunuri sau servicii de calitate diferită, oferirea de prețuri diferite sau impunerea de sancțiuni.
Pentru a afla cum puteți să vă exercitați drepturile, consultați Secțiunea 9 de mai sus.
12. PENTRU REZIDENȚII DIN NEVADA
Această secțiune se aplică numai acelor utilizatori care locuiesc în Nevada, S.U.A.
Dacă sunteți un rezident al statului Nevada și ați achiziționat un serviciu Gaijin (inclusiv articole din joc), legislația statului Nevada vă permite să vă opuneți vânzării oricăror informații protejate în temeiul acesteia (de exemplu, numele, adresa de domiciliu, adresa de e-mail, numărul de telefon și alte informații care permit identificarea unei persoane).
Gaijin nu vinde și nu intenționează să vândă informațiile personale ale utilizatorilor către terțe părți. Cu toate acestea, dreptul de a vă opune vânzării informațiilor în cauză vă este rezervat în cazul în care Gaijin va începe să le vândă în viitor.
13. ACTUALIZĂRI
Această Politică de confidențialitate poate face obiectul unor modificări periodice.
În cazul unor modificări majore, Politica actualizată va fi însoțită de o notificare de actualizare corespunzătoare și va necesita reînnoirea consimțământului dvs. În cazul în care nu sunteți de acord cu versiunea revizuită a acestui document, ne rezervăm dreptul de a nu vă mai furniza serviciile noastre care necesită prelucrarea datelor dvs. În cazul unor modificări minore, nu va urma nicio notificare și vă angajați să le verificați pe cont propriu. Orice actualizare a acestei Politici de confidențialitate va intra în vigoare în ziua următoare datei de publicare a noii versiuni.
14. CONTACT
Dacă aveți întrebări cu privire la modul în care Gaijin prelucrează datele dvs. personale sau dacă nu sunteți de acord cu procedura noastră de prelucrare și protecție a datelor personale, nu ezitați să ne contactați.
Principalul loc unde puteți lua legătura cu noi este Portalul de asistență Gaijin. De asemenea, ne puteți contacta prin e-mail la privacy@gaijin.net sau prin poștă la următoarea adresă: Ifigeneias street 63, Office 302, 2003 Strovolos, Nicosia, Cipru (Gaijin Network Ltd.).
Dacă aveți o reclamație sau întrebări suplimentare, vă rugăm să contactați Responsabilul nostru cu protecția datelor la dpo@gaijin.net sau să trimiteți o scrisoare către Gaijin Network Ltd. la adresa Ifigeneias street 63, Office 302, 2003 Strovolos, Nicosia, Cipru (în atenția Responsabilului cu protecția datelor).
De asemenea, aveți dreptul de a adresa o plângere autorității noastre principale de supraveghere a protecției datelor din Cipru sau din țara în care vă aflați.
Ultima actualizare: 14 septembrie 2023
---------------------------------------------------------------------------------------------------------------------------------------------------------
CONDIȚIILE DE UTILIZARE GAIJIN
---------------------------------------------------------------------------------------------------------------------------------------------------------
AVIZ IMPORTANT: VĂ RUGĂM SĂ REȚINEȚI CĂ SECȚIUNEA 12 DIN ACESTE CONDIȚII CONȚINE PREVEDERI DE ARBITRAJ OBLIGATORIU ȘI DE RENUNȚARE LA ACȚIUNI COLECTIVE CARE AFECTEAZĂ DREPTURILE DVS. ÎN CEEA CE PRIVEȘTE SOLUȚIONAREA LITIGIILOR. VĂ RUGĂM SĂ CITIȚI CU ATENȚIE PUNCTUL 12.4 ÎNAINTE DE A ACCEPTA ACESTE CONDIȚII.
CU EXCEPȚIA ANUMITOR TIPURI DE LITIGII, SUNTEȚI DE ACORD CĂ ORICE LITIGIU CARE APARE ÎNTRE DVS. ȘI GAIJIN VA FI REZOLVAT PRIN ARBITRAJ INDIVIDUAL OBLIGATORIU ȘI RENUNȚAȚI LA DREPTUL DE A PARTICIPA LA PROCESE COLECTIVE SAU LA ACȚIUNI DE ARBITRAJ COLECTIV.
Aceste Condiții de utilizare („Condiții”) fac parte din Termenii și condițiile contractuale (așa cum sunt definite mai jos) și reglementează utilizarea de către dvs. a Serviciilor Gaijin. Unele dintre Servicii sunt, de asemenea, reglementate de instrumente suplimentare, dacă acestea sunt prevăzute în mod explicit în Termenii și condițiile contractuale.
ÎN CAZUL ÎN CARE NU SUNTEȚI DE ACORD CU CONDIȚIILE SAU CU ORICARE DINTRE DOCUMENTELE CARE REGLEMENTEAZĂ UTILIZAREA SERVICIILOR ȘI CONSTITUIE O PARTE INTEGRANTĂ A TERMENILOR ȘI CONDIȚIILOR CONTRACTUALE, VĂ RUGĂM SĂ NU MAI UTILIZAȚI SERVICIILE NOASTRE. VERSIUNEA ÎN LIMBA ENGLEZĂ A TERMENILOR ȘI CONDIȚIILOR CONTRACTUALE (INCLUSIV A ACESTOR CONDIȚII) ESTE SINGURA VERSIUNE ORIGINALĂ. ACEASTA VA PREVALA ÎN CAZUL ÎN CARE APAR NEÎNȚELEGERI, ÎNTREBĂRI SAU LITIGII CU PRIVIRE LA SEMNIFICAȚIA, FORMA, VALABILITATEA SAU INTERPRETAREA TERMENILOR ȘI CONDIȚIILOR CONTRACTUALE.
1. DEFINIȚII
Termenul „Administrație” se referă la Gaijin, la terțe părți autorizate de Gaijin și la o persoană sau un grup de persoane desemnate de Gaijin pentru a monitoriza respectarea de către jucători a Termenilor și condițiilor contractuale.
Termenul „Amuțire” se referă la un tip de sancțiune aplicată în cadrul jocului ca urmare a încălcării acestui Regulament de joc, care constă în interzicerea jucătorului de a utiliza Chat-urile din Joc.
Termenul „Serviciu/Servicii” se referă la orice produs digital oferit de Gaijin, cum ar fi Site-ul web, Jocurile, aplicațiile mobile (de exemplu, aplicația Gaijin Pass sau Asistentul pentru War Thunder) sau alte servicii, cum ar fi Gaijin Store (store.gaijin.net) și Gaijin Marketplace (trade.gaijin.net), inclusiv orice informație și/sau conținut disponibil. Conținutul poate include orice proprietate intelectuală, de exemplu, baze de date, mărci comerciale, software, text, design, grafică, materiale video/audio, filme, mesaje, imagini, arhitectură etc.
Termenul „Gaijin” se referă la una dintre următoarele entități juridice (în funcție de circumstanțele descrise mai jos):
	* Atunci când Serviciile sunt furnizate direct Utilizatorului - Gaijin Network Ltd, cu sediul social la adresa: Ifigeneias street 63, Office 302, 2003 Strovolos, Nicosia, Cipru;
	* Atunci când Serviciile sunt oferite prin intermediul unor platforme terțe (de exemplu, Steam, PlayStation Network, Xbox Live, GOG, Google Play Store, Apple App Store) - Gaijin Distribution Kft. cu sediul social la adresa: Hungária körút 162-166, 1146 Budapesta, Ungaria.
În Condiții, Gaijin poate fi menționat și prin pronumele „noi” și variantele sale.
Termenul „Utilizator” se referă la utilizatorul oricărui Serviciu. În Condiții, Utilizatorul poate fi menționat, de asemenea, ca „dumneavoastră” sau „dvs.” Dacă nu sunteți de acord cu aceste Condiții, nu trebuie să utilizați niciunul dintre Servicii și, în același timp, nu puteți fi considerat ca fiind un Utilizator în sensul respectivei definiții.
Termenul „Site web” se referă la orice site web operat de Gaijin.
Termenul „Jocuri” se referă la oricare dintre jocurile video publicate și/sau licențiate de Gaijin în temeiul EULA în favoarea Utilizatorilor pe orice platformă (de exemplu, Windows, Xbox, PlayStation, iOS, Android etc.), inclusiv, dar fără a se limita la War Thunder, Crossout, Star Conflict, CRSED, F.O.A.D., Enlisted, Age of Water și altele.
Expresia „Restricția accesului la Joc” se referă la un tip de sancțiune aplicată ca urmare a încălcării acestui Regulament de joc, care constă în blocarea capacității Utilizatorului de a accesa și de a juca jocul.
Termenul „Cont” se referă la un cont personal Gaijin înregistrat de către Utilizator pentru a utiliza Serviciile.
Expresia „Termenii și Condițiile contractuale” se referă la oricare dintre documentele care reglementează furnizarea Serviciilor de către Gaijin, inclusiv cele specificate mai jos:
	* Acordurile de bază cu utilizatorii
	Condițiile de utilizare (acest document)
	Acordul de licență pentru utilizatorul final („EULA”) (anexa nr. 2 la Condițiile de utilizare)
	* Datele cu caracter personal și modulele cookie
	Politica de confidențialitate
	Politica privind modulele cookie
	* Cumpărare/vânzare
	Politica magazinului
	Politica comercială
	* Conținut generat de utilizator (CGU)
	Acordul de contribuție
	Orientările pentru creatorii de conținut
	Politica de respectare a drepturilor de autor WT Live
	* Norme de conduită
	Regulamentul de joc (anexa nr. 1 la Condițiile de utilizare)
	Orientările comunității
	* Reguli privind evenimentele
	Regulile turneului
	Regulamentul general privind evenimentele promoționale
și alte documente, acorduri, politici, reguli sau orientări (dacă există) disponibile pe legal.gaijin.net.
Termenii și condițiile contractuale constituie o parte esențială a Condițiilor. Acceptând Condițiile, recunoașteți și sunteți de acord cu prevederile Termenilor și condițiilor contractuale. Orice trimitere la Termenii și condițiile contractuale din prezentul document se aplică, de asemenea, acestor Condiții, cu excepția cazului în care există dispoziții contrare.
VĂ RUGĂM SĂ REȚINEȚI că Site-urile web (asociate Jocurilor sau altor Servicii) pot oferi reglementări suplimentare, inclusiv documente care guvernează relațiile dintre dvs. și Gaijin, altele decât Termenii și condițiile contractuale definite mai sus.
2. UTILIZAREA SERVICIILOR
2.1. Serviciile NU sunt oferite Utilizatorilor cu vârsta sub 16 ani (cu excepția cazului în care sunteți părinte sau tutore legal, iar Serviciile urmează să fie utilizate de copilul dvs. cu acordul dvs.). Acceptând Condițiile și utilizând Serviciile, confirmați că aveți vârsta de cel puțin 16 ani. Gaijin poate furniza sau limita furnizarea Serviciilor pentru Utilizatorii de o vârstă diferită, dacă acest lucru este în conformitate cu legile locale. Dacă sunteți părinte sau tutore legal, trebuie să supravegheați Contul dvs. în scopul de a împiedica utilizarea acestuia de către minori și trebuie să interziceți accesul la el copiilor cu vârsta sub 16 ani. Vă asumați responsabilitatea deplină pentru utilizarea Serviciului de către minori prin intermediul Contului dvs. Responsabilitatea pentru minorii care utilizează cardul dvs. de credit sau un alt instrument de plată (de exemplu, PayPal și Facebook Credits) vă revine în totalitate.
2.2. Gaijin poate, la propria discreție, să solicite în orice moment confirmarea vârstei Utilizatorului.
2.3. Este posibil ca unele Servicii să nu fie potrivite pentru persoanele care suferă de epilepsie, convulsii sau alte afecțiuni care implică adoptarea unor măsuri de precauție în materie de sănătate. Este responsabilitatea Utilizatorului să stabilească dacă Serviciile pot fi dăunătoare pentru sănătatea sa. În caz afirmativ, Utilizatorul trebuie să înceteze imediat să utilizeze Serviciile. Vă recomandăm să consultați un medic înainte de a utiliza Serviciile.
2.4. Utilizatorul nu va utiliza Serviciile dacă Gaijin i-a interzis anterior accesul pentru încălcarea Termenilor și condițiilor contractuale (inclusiv a acestor Condiții).
2.5. Este posibil ca Serviciile să fie actualizate și modificate fără consimțământul sau notificarea Utilizatorului. În măsura permisă de lege, Serviciile sunt furnizate „CA ATARE” și „ÎN FUNCȚIE DE DISPONIBILITATE”. Gaijin nu garantează satisfacerea necesităților și așteptărilor Utilizatorului, cu excepția cazului în care acest lucru este stipulat în mod explicit și neechivoc în Termenii și condițiile contractuale.
2.6. Gaijin își rezervă dreptul de a suspenda sau întrerupe Serviciile în orice moment - fie permanent, fie temporar - fără compensații sau rambursări, dacă intervine oricare dintre circumstanțele descrise la punctul 3.8 de mai jos sau în urma unei notificări rezonabile.
2.7. Este posibil ca Serviciile să nu fie disponibile în anumite țări, iar Gaijin are dreptul, la propria discreție, de a restricționa furnizarea Serviciilor în orice regiune și în orice moment. Într-un astfel de caz, Termenii și condițiile contractuale se vor considera nule în respectivele regiuni, iar Gaijin nu va avea nicio obligație în temeiul lor.
2.8. Gaijin poate, la propria discreție sau atât timp cât este rezonabil, să ofere periodic asistență tehnică gratuită pentru Servicii. Utilizatorul acceptă că asistența tehnică, lucrările de întreținere sau alte circumstanțe sunt în măsură să facă serviciile indisponibile și să provoace întreruperi. Utilizatorul recunoaște că întreruperile datorate asistenței tehnice, lucrărilor de întreținere sau altor circumstanțe reprezintă situații firești și nu afectează calitatea Serviciului.
2.9. Unele Servicii pot fi oferite prin intermediul unor platforme de joc terțe (Steam, PlayStation, Xbox etc.). Utilizarea acestor platforme este supusă termenilor și condițiilor care se aplică fiecăreia dintre ele. Gaijin nu reglementează și nu controlează utilizarea acestor platforme de către Utilizator; orice mențiune referitoare la platformele terților este oferită de Gaijin „CA ATARE”, fără niciun fel de garanție, fie ea expresă sau implicită.
2.10. Utilizatorul recunoaște și este de acord că Gaijin nu are nicio obligație de a-i oferi asistență sau întreținere specifică în legătură cu furnizarea Serviciilor, cu excepția cazului în care Gaijin are o astfel de obligație în temeiul legislației în vigoare. Cu toate acestea, sub rezerva altor prevederi ale prezentelor Condiții, Gaijin se va strădui să asiste Utilizatorul cu privire la orice probleme sau întrebări pe care acesta le-ar putea avea în legătură cu Serviciile. Ne puteți contacta Serviciul de asistență conform instrucțiunilor din Secțiunea 13 de mai jos. Pentru a accelera răspunsul la cererea dvs., vă rugăm să furnizați reprezentanților Gaijin toate informațiile de care au nevoie pentru a rezolva problema într-un timp rezonabil.
2.11. Serviciile pot include link-uri către site-uri web ale unor terți. Aceste site-uri web asociate nu se află sub controlul Gaijin și Gaijin nu poartă răspundere pentru conținutul sau link-urile care figurează pe un site web asociat. Aceste link-uri sunt furnizate doar pentru comoditate și publicarea lor nu presupune că Gaijin susține respectivele site-uri web. Utilizarea de către dvs. a unui site web care aparține unei terțe părți poate fi supusă termenilor și condițiilor și/sau politicilor de confidențialitate ale acelei terțe părți. Vă recomandăm să le citiți cu atenție înainte de a le accepta.
2.12. Utilizatorul va respecta confidențialitatea corespondenței cu Gaijin, inclusiv cu Serviciul său de asistență. Orice informație primită de la Gaijin (sau de la oricare dintre reprezentanții săi) - inclusiv, dar fără a se limita la problemele ce țin de asistența tehnică, asistența pentru clienți sau alte probleme legate de asistență - este confidențială și nu va fi făcută publică sau dezvăluită unei terțe părți, cu excepția cazului în care Gaijin permite acest lucru în mod explicit.
3. CONTUL
3.1. Pentru a folosi anumite Servicii, Utilizatorul creează un Cont și oferă informațiile necesare pentru ca acestea să fie furnizate conform prevederilor Politicii de confidențialitate Gaijin.
3.2. Este responsabilitatea exclusivă a Utilizatorului să furnizeze informații exacte și veridice și să le mențină actualizate, fără a aduce atingere dreptului de rectificare al titularului datelor, conform prevederilor Politicii de confidențialitate Gaijin. Această dispoziție nu se aplică numelui de utilizator (identificatorul unic al Utilizatorului). Sunt interzise numele de utilizator ofensatoare, ilegale sau inadecvate.
3.3. Utilizatorului NU îi este permis să furnizeze informații care se referă la persoane terțe, identități false sau alte informații, a căror divulgare (inclusiv, dar fără a se limita la publicare) încalcă drepturile terților sau orice lege aplicabilă.
3.4. Utilizatorul nu are dreptul de a crea mai multe Conturi.
3.5. Utilizatorul trebuie să mențină confidențiale numele de utilizator și parola Contului. Utilizatorul este singurul responsabil pentru păstrarea confidențialității datelor sale de conectare și pentru toate activitățile care au loc în contul său, indiferent dacă sunt autorizate sau nu (de exemplu, în cazul în care datele de identificare ale Contului devin cunoscute unor terți sau în cazul unui acces neautorizat). Orice tip de activitate desfășurată în cont pentru care s-au folosit datele de acces ale Utilizatorului este responsabilitatea acestuia. În cazul unei încălcări sau al unei utilizări abuzive a Contului său, Utilizatorul trebuie să notifice imediat Gaijin.
3.6. Utilizatorul nu are dreptul să vândă (sau să cumpere), să închirieze, să schimbe sau să doneze un Cont.
3.7. Utilizatorul va utiliza Serviciile și Contul numai în scopuri necomerciale, personale și legale. Aceste scopuri trebuie să corespundă naturii, finalității și funcțiilor Serviciilor.
3.8. Gaijin poate, la propria discreție, să dezactiveze sau să șteargă Contul Utilizatorului fără nicio notificare în următoarele cazuri:
3.8.1. Utilizatorul încalcă orice prevedere a Termenilor și condițiilor contractuale (inclusiv a acestor Condiții) sau există o suspiciune rezonabilă privind nerespectarea de către Utilizator a acestora;
3.8.2. Utilizatorul nu confirmă că a împlinit vârsta prevăzută la punctul 2.1 de mai sus sau că a obținut acordul parental cuvenit;
3.8.3. Utilizatorul își exercită unul dintre drepturile de titular al datelor în conformitate cu Politica de confidențialitate Gaijin (de exemplu, dreptul de a restricționa prelucrarea datelor, dreptul la ștergere), ceea ce face imposibilă menținerea Contului de către Gaijin;
3.8.4. altcineva folosește Contul Utilizatorului pentru a se implica în activități care încalcă acești Termeni și condiții contractuale;
3.8.5. Gaijin încetează să mai ofere Serviciile și/sau o parte din acestea.
3.9. Utilizatorul își poate șterge Contul în orice moment.
3.10. Dezactivarea sau ștergerea Contului, fie de către utilizator, fie de către Gaijin, duce la rezilierea Termenilor și condițiilor contractuale (inclusiv a acestor Condiții). Gaijin nu are obligația de a oferi rambursări, beneficii sau alte compensații în cazul în care Utilizatorul solicită ștergerea unui Cont sau dacă Contul este șters în conformitate cu punctul 3.8 din prezentele Condiții.
3.11. Contul Utilizatorului care a fost inactiv în mod continuu timp de 3 sau mai mulți ani poate fi șters de către Gaijin în baza unei notificări prealabile trimise la adresa de e-mail asociată acestuia. După ștergere, toate Fisele, Skin-urile și celelalte articole din jocurile Gaijin prezente în Contul Utilizatorului vor dispărea și nu vor putea fi recuperate.
3.12. Utilizatorul recunoaște că nu este proprietarul și nu deține niciun alt drept de proprietate asupra Contului. Gaijin acordă Utilizatorului acces la Cont numai în scopul furnizării Serviciilor.
4. PROPRIETATEA INTELECTUALĂ
4.1. Toate drepturile asupra Serviciilor și cele de proprietate intelectuală asociate, inclusiv drepturile, titlurile și interesele, fie sunt deținute de Gaijin, fie Gaijin are dreptul de a le furniza. Cu excepția cazului în care se specifică altfel în Termenii și condițiile contractuale, Gaijin acordă Utilizatorului o licență limitată, neexclusivă, nesublicențiabilă și netransferabilă de a utiliza Serviciile în conformitate cu funcțiile acestora, exclusiv pentru uz privat, necomercial, sub rezerva respectării Termenilor și condițiilor contractuale (inclusiv a acestor Condiții).
4.2. În cazul în care intenționează să utilizeze unele dintre Servicii, cum ar fi, de exemplu, Jocurile, Utilizatorul acceptă EULA, care constituie o parte integrantă a Termenilor și condițiilor contractuale și reglementează utilizarea acestor Servicii.
4.3. În ceea ce privește toate Serviciile furnizate, precum și conținutul și informațiile aferente acestora, Utilizatorul nu are dreptul:
4.3.1. să încalce drepturile de proprietate intelectuală ale Gaijin și să utilizeze orice parte a Serviciilor în alte scopuri decât cele prevăzute;
4.3.2. să copieze, să distribuie, să revândă, să cedeze, să închirieze, să reproducă, să adapteze, să sublicențieze, să comunice public, să modifice, să decompileze, să facă inginerie inversă, să traducă, să dezasambleze, să elimine măsurile de protecție tehnică sau să creeze produse derivate;
4.3.3. să folosească viruși, programe malware sau spyware;
4.3.4. să șteargă sau să modifice notele privind drepturile de autor, brevetele, mărcile comerciale etc.
4.4. În cazul în care Gaijin primește de la Utilizator orice conținut protejat de drepturi de autor deținut de acesta sau dacă Utilizatorul creează orice conținut în cadrul Jocului (colectiv - Conținut Generat de Utilizator sau „CGU”), Gaijin dobândește o licență perpetuă, irevocabilă, transferabilă, sublicențiabilă și scutită de redevențe pentru a utiliza CGU în scopul furnizării Serviciilor pe orice teritoriu, fără limitări cu privire la timp și loc, fără ca Utilizatorul să fie menționat ca proprietar al acestui conținut. Utilizatorul nu are voie să furnizeze CGU decât dacă este autorizat să facă acest lucru. Gaijin nu revendică niciun drept de proprietate asupra CGU și nimic din acești Termeni și condiții contractuale (inclusiv din aceste Condiții) nu trebuie interpretat ca o limitare a drepturilor Utilizatorului de a utiliza și exploata CGU.
4.5. Utilizatorul declară și garantează că CGU:
4.5.1. nu este obscen, ofensator, instigator la ură sau nepotrivit;
4.5.2. nu încurajează violența sau discriminarea pe criterii de rasă, sex, religie, naționalitate, handicap, orientare sexuală sau vârstă;
4.5.3. nu încalcă drepturile unei terțe părți, inclusiv drepturile de autor, mărcile comerciale sau drepturile de confidențialitate și publicitate;
4.5.4. nu conține viruși, cai troieni, viermi informatici sau alte date sau programe dăunătoare;
4.5.5. nu încalcă nicio lege sau reglementare.
4.6. Gaijin nu verifică dreptul Utilizatorului de a furniza CGU și originalitatea acestuia. Gaijin nu poartă nicio responsabilitate pentru CGU. Utilizatorul folosește CGU furnizat de alți Utilizatori pe propriul risc și pe propria răspundere. Pentru orice CGU inacceptabil (fie că este ilegal sau vă încalcă drepturile), vă rugăm să luați legătura cu Serviciul de asistență Gaijin.
4.7. Gaijin își rezervă dreptul de a elimina orice CGU furnizat de Utilizator sau de a impune o altă sancțiune la propria discreție și fără notificare.
5. FORUMUL ȘI COMUNICAREA
5.1. Utilizatorul poate comunica cu alți Utilizatori sub formă de mesaje prin intermediul Serviciilor (de exemplu, comentarii, chat-uri în joc, forumul de pe Site-ul web). Gaijin poate impune reguli suplimentare cu privire la astfel de mijloace de comunicare, de exemplu, prin includerea acestora în Termenii și condițiile contractuale.
5.2. Totodată, Utilizatorul poate contacta Gaijin sub formă de mesaje prin intermediul Serviciilor, forumurilor sau prin e-mail.
6. PIAȚA, MAGAZINUL ȘI SERVICIILE CU PLATĂ
6.1. Unele Servicii oferă Utilizatorilor dreptul de a achiziționa și de a schimba articole din joc (a căror utilizare este reglementată de EULA) în Magazin (Gaijin Store) sau pe Piață (Gaijin Marketplace). Gaijin poate impune reguli suplimentare cu privire la astfel de achiziții și schimburi, de exemplu, prin includerea acestora în Termenii și condițiile contractuale.
6.2. Furnizarea anumitor Servicii (inclusiv obținerea dreptului de a utiliza articole din joc) poate fi contra cost. Plățile se efectuează în conformitate cu prevederile Secțiunii 7 de mai jos și cu normele/instrucțiunile Gaijin, inclusiv Termenii și condițiile contractuale.
7. TAXELE ȘI FACTURAREA
7.1. Utilizatorul este de acord să achite toate costurile (care pot include taxe aplicabile) suportate de către el însuși sau de către orice altă persoană care utilizează Contul Utilizatorului. Prețul oricărui produs, serviciu sau drept dobândit prin intermediul Serviciilor este cel specificat la momentul achiziției acestuia de către Utilizator. Gaijin poate revizui în orice moment prețurile pentru orice produs și serviciu oferit prin intermediul Serviciului.
7.2. La efectuarea achizițiilor online prin intermediul Serviciilor, Utilizatorul trebuie să furnizeze informații veridice, exacte și complete despre acestea și să utilizeze mijloace de plată nefrauduloase. În cazul în care Utilizatorul furnizează informații personale sau financiare neadevărate, inexacte sau incomplete, sau Gaijin are motive întemeiate să suspecteze că aceste informații sunt neadevărate, inexacte sau incomplete, Gaijin are dreptul de a anula tranzacția financiară respectivă și de a raporta detaliile unui astfel de incident autorităților competente.
7.3. Toate achizițiile efectuate prin intermediul Serviciilor sunt nerambursabile, indiferent de metoda de plată aleasă, cu excepția celor prevăzute de legislația în vigoare. Utilizatorul își asumă întreaga responsabilitate pentru confirmarea faptului că telefonul, computerul sau orice alt dispozitiv utilizat dispune de software-ul adecvat și este compatibil cu produsele, aplicațiile sau serviciile achiziționate, descărcate sau obținute în orice alt mod prin intermediul Serviciilor.
7.4. Achiziția Serviciilor prin intermediul platformelor terțe este reglementată în conformitate cu termenii și condițiile respectivei platforme. Vă rugăm să contactați direct magazinul sau platforma de plată relevantă pentru eventuale întrebări legate de plăți, facturare sau rambursări. Gaijin nu controlează aceste procese.
8. CONDUITA UTILIZATORULUI
8.1. Atunci când folosește Serviciile, Utilizatorul NU are voie să facă următoarele:
8.1.1. să posteze, să publice, să trimită, să promoveze, să citeze și să includă link-uri către informații care:
a) încalcă drepturile terților, inclusiv drepturile de proprietate intelectuală,
b) sunt de natură publicitară sau promoțională,
c) sunt ofensatoare, inclusiv din punct de vedere religios, sexual, rasial, național, personal sau în orice alt mod,
d) folosesc un limbaj defăimător, abuziv sau amenințător,
e) conțin nuditate sau sunt de natură sexuală sau pornografică,
f) sunt ilegale, înșelătoare sau frauduloase,
g) încalcă intimitatea cuiva,
h) conțin materiale legate de hărțuire sau promovează și încurajează hărțuirea sau violența excesivă,
i) încurajează săvârșirea unei infracțiuni penale sau angajează răspunderea civilă,
j) încalcă în orice alt mod Termenii și condițiile contractuale (inclusiv aceste Condiții) sau legislația în vigoare.
8.1.2. să afecteze în mod intenționat utilizarea și experiența de utilizare a Serviciului de către alți Utilizatori;
8.1.3. să încerce să obțină acces neautorizat la Servicii sau la Contul unui alt Utilizator, sau să colecteze orice informații - din sau prin intermediul Serviciilor - care nu sunt autorizate de Termenii și condițiile contractuale.
8.2. Lista menționată mai sus nu este exhaustivă, iar anumite Servicii pot fi supuse unor norme de conduită specifice. De exemplu, Regulamentul de joc (a se vedea anexa nr. 1 de mai jos) conține informații referitoare la sancțiunile și acțiunile interzise în cadrul Jocurilor noastre.
8.3. Gaijin va determina consecințele oricărei încălcări a normelor de conduită ale Utilizatorului la propria discreție. Astfel de consecințe pot include dezactivarea sau ștergerea Contului Utilizatorului. Aveți dreptul de a obiecta la decizia luată de Gaijin contactând Serviciul nostru de asistență și furnizând dovezi suficiente de nevinovăție.
9. TESTAREA SERVICIILOR
9.1. Gaijin poate oferi Utilizatorului un drept limitat, netransferabil, neexclusiv și revocabil de a utiliza versiuni de testare ale Serviciilor pentru a identifica erori și a contribui la îmbunătățirea funcționalității acestora. Participarea Utilizatorului la testarea Serviciilor este supusă Termenilor și condițiilor contractuale (inclusiv acestor Condiții). O astfel de testare a Serviciilor poate include teste alfa și beta, inclusiv teste închise, care rămân confidențiale, în conformitate cu punctul 9.3 de mai jos.
9.2. Participarea la testare este gratuită și personală. Transferul accesului (precum și al dreptului de acces) la Servicii unor terțe părți este interzis.
9.3. Toate informațiile (inclusiv, dar fără a se limita la orice comentarii, idei sau alte reacții) obținute și/sau furnizate de către Utilizator în timpul testelor închise vor fi considerate strict confidențiale. Utilizatorul nu trebuie să divulge informațiile despre Serviciu care îi sunt dezvăluite în faza de testare închisă a acestuia, inclusiv, dar fără a se limita la informații despre caracteristicile funcționale ale Serviciilor, gameplay și acțiunea de joc. Totodată, Utilizatorul nu trebuie să publice sau să transfere către terți capturi de ecran ale Serviciilor, înregistrări de ecran care conțin Servicii închise, informații despre erorile găsite în cadrul Serviciului, să facă streaming în timp real al gameplay-ului (sau al oricărei alte utilizări a Serviciilor), precum și să efectueze alte acțiuni care dezvăluie informații despre Servicii. Prezenta declarație de confidențialitate este valabilă pe termen nelimitat sau pentru cea mai lungă perioadă posibilă permisă de legislația aplicabilă, în cazul în care valabilitatea pe termen nelimitat nu este permisă. Utilizatorul este de acord că, în cazul încălcării acestei declarații de confidențialitate, se vor produce daune ireparabile. Gaijin are dreptul la o despăgubire integrală pentru prejudiciul suferit ca urmare.
9.4. Versiunile de testare ale Serviciilor, precum și progresul, realizările, articolele din joc și alte date ale Utilizatorului pot deveni indisponibile în orice moment, la discreția Gaijin. Versiunile de test ale Serviciilor sunt oferite pentru testare „CA ATARE”, iar Gaijin nu oferă Utilizatorului nicio garanție - nici expresă, nici implicită.
10. EXONERAREA DE RĂSPUNDERE ȘI DESPĂGUBIRILE
10.1. Utilizatorul folosește Serviciile pe propriul risc și este conștient de faptul că va fi singurul responsabil pentru eventuale deteriorări ale echipamentului său, pierderi de date sau alte prejudicii rezultate din astfel de activități. Gaijin NU oferă NICIUN fel de garanții cu privire la Servicii, cu excepția celor prevăzute în mod expres în acești Termeni și condiții contractuale, inclusiv, dar fără a se limita la faptul ca Serviciile să fie accesibile, să nu prezinte riscuri, să fie potrivite pentru un anumit scop, să nu conțină erori, să fie adecvate și să nu dăuneze sănătății și bunăstării Utilizatorului. Contractanții, agenții, comercianții, distribuitorii Gaijin, precum și orice altă parte terță, nu au dreptul de a modifica această garanție limitată sau de a oferi garanții suplimentare, cu excepția cazului în care Gaijin își dă acordul în scris.
10.2. Utilizatorul va despăgubi și va exonera Gaijin și agenții, angajații, directorii, succesorii, împuterniciții și deținătorii de licențe ai Gaijin de orice reclamații, responsabilități, pierderi, costuri și pagube (inclusiv taxe și cheltuieli legale) care apar direct sau indirect în legătură cu sau ca urmare a comportamentului sau încălcării de către Utilizator a Termenilor și condițiilor contractuale (inclusiv a acestor Condiții).
10.3. În niciun caz Gaijin și afiliații săi nu vor fi responsabili pentru daune directe, indirecte, secundare, punitive, speciale sau accidentale (inclusiv, dar fără a se limita la daunele pentru pierderi de afaceri, contracte, venituri, date, informații sau întreruperi de activitate), în temeiul oricărei teorii de răspundere, care rezultă din sau au legătură cu: utilizarea sau incapacitatea de a utiliza Serviciile sau conținutul, produsele, serviciul, declarațiile sau acțiunile oricărei terțe părți în cadrul sau prin intermediul Serviciilor, accesul neautorizat sau alterarea transmisiei sau a datelor dvs., a informațiilor trimise sau primite sau a celor care nu au fost trimise sau primite, eșecul de a stoca datele, pierderea de date, pierderea sau deteriorarea fișierelor, a conținutului și/sau a oricăror Servicii disponibile, chiar dacă Gaijin a fost avertizată cu privire la posibilitatea unor astfel de daune. Această limitare a răspunderii nu se aplică în cazul decesului sau al vătămărilor corporale, în măsura în care o astfel de limitare a răspunderii este interzisă de legislația în vigoare. În plus, întrucât unele jurisdicții nu permit sau restricționează exonerarea/limitarea răspunderii pentru daune secundare/accidentale sau nu permit excluderea/limitarea garanțiilor implicite, este posibil ca limitarea de mai sus să nu se aplice în anumite circumstanțe.
11. DIVERSE
11.1. Termenii și condițiile contractuale (inclusiv aceste Condiții) sunt obligatorii din punct de vedere juridic pentru toți Utilizatorii și constituie un acord scris între Utilizator și Gaijin.
11.2. Este posibil să actualizăm și să modificăm periodic Termenii și condițiile contractuale (inclusiv aceste Condiții). Gaijin va notifica Utilizatorul cu privire la modificările semnificative aduse Termenilor și condițiilor contractuale publicând o versiune modificată a acestora sau, în cazul unei schimbări materiale, trimițând o solicitare către Utilizator de a accepta sau respinge Termenii și condițiile contractuale modificate (dacă Utilizatorul are un Cont). Utilizarea în continuare a Serviciilor în urma modificării sau actualizării acestora constituie o acceptare implicită de către Utilizator a Termenilor și condițiilor contractuale modificate.
11.3. În cazul unui litigiu dintre Utilizator și Gaijin, se vor aplica Termenii și condițiile contractuale în versiunea care era în vigoare la momentul în care Gaijin a primit notificarea respectivă din partea Utilizatorului.
11.4. Utilizatorul nu va ceda terților niciun drept sau obligație în temeiul Termenilor și condițiilor contractuale. Cu toate acestea, Gaijin își rezervă dreptul de a cesiona drepturile și obligațiile care îi revin în temeiul Termenilor și condițiilor contractuale către orice terță parte, la propria discreție. În cazul unei cesiuni, Gaijin va actualiza Termenii și condițiile contractuale.
11.5. Dispozițiile Termenilor și condițiilor contractuale (sau orice parte a acestora) sunt separabile, motiv pentru care nulitatea, ilegalitatea sau inaplicabilitatea oricărei dispoziții nu afectează valabilitatea, legalitatea sau aplicabilitatea celorlalte dispoziții ale Termenilor și condițiilor contractuale. În cazul în care o dispoziție din Termenii și condițiile contractuale este declarată nulă, ilegală sau inaplicabilă dintr-un motiv oarecare, celelalte dispoziții vor rămâne în vigoare, iar Termenii și condițiile contractuale vor fi interpretate ca și cum dispoziția nulă, ilegală sau inaplicabilă nu ar fi parte integrantă a acestora, astfel încât să se respecte cât mai exact posibil intenția inițială a Termenilor și condițiilor contractuale.
12. LEGEA APLICABILĂ ȘI SOLUȚIONAREA LITIGIILOR
12.1. Termenii și condițiile contractuale (inclusiv aceste Condiții), precum și orice reclamații sau litigii care decurg din sau sunt legate de ele, se supun legislației Republicii Cipru, cu excepția cazurilor de mai jos.
	* Pentru rezidenții din SUA și Canada, orice litigiu care decurge din sau are legătură cu Termenii și condițiile contractuale (inclusiv aceste Condiții) va fi guvernat în toate privințele de legile statului California, SUA, fără a ține seama de conflictul de dispoziții legale (în special, Legea federală privind procedura de arbitraj în Statele Unite ale Americii (Federal Arbitration Act - FAA) care reglementează interpretarea și aplicarea acordului de arbitraj și a dispozițiilor privind interzicerea acțiunilor colective).
	* Pentru rezidenții din Australia, orice litigiu care decurge din sau are legătură cu Termenii și condițiile contractuale (inclusiv aceste Condiții) va fi guvernat în întregime de legile aplicabile în Australia.
	* În conformitate cu Acordul de contribuție, legea aplicabilă și soluționarea litigiilor sunt stipulate în Acordul de contribuție.
12.2. În cazul unui litigiu care decurge din sau este legat de aceste Condiții, dvs. și Gaijin îl veți negocia în termen de 60 de zile calendaristice de la primirea notificării scrise relevante.
O astfel de notificare scrisă trebuie să fie trimisă fizic, prin poștă, la adresa menționată în Secțiunea 1 din aceste Condiții și electronic, la adresa de e-mail legal@gaijin.net, și trebuie să conțină următoarele informații:
	* numele complet și datele de contact ale solicitantului și ale reprezentantului acestuia (dacă este cazul);
	* descrierea naturii și a temeiului reclamației și a litigiului;
	* descrierea prestației solicitate de la Gaijin în conformitate cu și în legătură cu reclamația.
12.3. În cazul în care litigiul nu poate fi soluționat prin negociere (conform dispozițiilor de la punctul 12.2), se va recurge, în măsura permisă de legislația în vigoare, la un arbitraj confidențial obligatoriu.
12.3.1. Pentru Utilizatorii rezidenți în Uniunea Europeană și în alte părți ale lumii (cu excepția SUA, Canadei și Australiei):
	* Puteți utiliza platforma de soluționare online a litigiilor oferită de Comisia Europeană ca o alternativă extrajudiciară pentru soluționarea litigiilor. În acest caz, procedura de arbitraj va fi demarată în cadrul Organismului de soluționare extrajudiciară a litigiilor pentru consumatori și întreprinzători e.V. (Außergerichtliche Streitbeilegungsstelle für Verbraucher und Unternehmer e.V.) din Germania (Hohe Straße 11, 04107 Leipzig), a cărui decizie va fi obligatorie, sub rezerva procedurii prescrise de Regulamentul privind soluționarea online a litigiilor în materie de consum (ODR), în conformitate cu Regulamentul UE nr. 2006/2004 și Directiva 2009/22/CE în vigoare la data la care a fost demarat litigiul (mai multe informații la adresa: https://ec.europa.eu/consumers/odr). Limba în care se desfășoară arbitrajul este engleza;
	* Orice reclamație sau litigiu legal (dacă nu este posibilă aplicarea prevederilor punctului de mai sus privind arbitrajul) pe care îl puteți înainta împotriva Gaijin trebuie să fie soluționat exclusiv de o instanță situată în Cipru.
12.3.2. Pentru Utilizatorii care sunt rezidenți în SUA și Canada, sau care nu sunt rezidenți în SUA și Canada, dar care depun o reclamație împotriva Gaijin în aceste țări:
	* Orice reclamație legală, litigiu sau altă controversă între dvs. și Gaijin care rezultă din sau are legătură în vreun fel cu Termenii și condițiile contractuale (inclusiv aceste Condiții) va fi rezolvată în cadrul unui arbitraj obligatoriu și confidențial condus în fața unui arbitru comercial autorizat de către Asociația Americană de Arbitraj („AAA”) (Arbitraj obligatoriu). Arbitrajul se va desfășura în conformitate cu normele și procedurile AAA, inclusiv cu Regulile de arbitraj pentru consumatori. Cu toate acestea, dacă există un conflict între acești Termeni și condiții contractuale (inclusiv aceste Condiții) și normele și procedurile AAA, prioritate vor avea acești Termeni și condiții contractuale. Arbitrajul va fi demarat în San Francisco, statul California, SUA. Dvs. și Gaijin sunteți de acord să vă supuneți jurisdicției personale a instanței respective pentru a recunoaște rezultatul arbitrajului, pentru a suspenda procedura în așteptarea arbitrajului sau pentru a confirma, modifica, abroga sau adopta hotărârea arbitrală pronunțată de către arbitru. Limba în care se desfășoară arbitrajul este engleza. Recunoașteți că renunțați în mod voluntar și în cunoștință de cauză la dreptul dvs. la un proces cu juriu și la dreptul de a recurge în orice alt mod la o instanță de stat sau federală. Hotărârea arbitrului va fi definitivă și obligatorie - pentru dvs. și pentru Gaijin - și va putea fi înregistrată ca o hotărâre în orice instanță competentă.
12.3.3. Pentru Utilizatorii rezidenți în Australia:
	* Orice reclamație legală, litigiu sau altă controversă între dvs. și Gaijin care rezultă din sau are legătură în vreun fel cu Termenii și condițiile contractuale (inclusiv aceste Condiții) va fi rezolvată în conformitate cu legislația australiană aplicabilă (de exemplu, va fi intentată într-o instanță locală pentru revendicări minore).
NOTĂ: Acceptați în mod expres că, în ceea ce privește reclamațiile sau litigiile care nu fac obiectul acordului de arbitraj de mai sus (sau dacă un astfel de arbitraj nu poate fi solicitat dintr-un motiv oarecare), jurisdicția exclusivă pentru orice reclamație sau act care decurge din sau are legătură cu Termenii și condițiile contractuale (inclusiv aceste Condiții) va fi cea a instanțelor de stat din Republica Cipru și vă exprimați în mod expres acordul cu privire la exercitarea jurisdicției personale de către aceste instanțe.
12.4. RENUNȚAREA LA ACȚIUNI COLECTIVE. ACCEPTAȚI ÎN MOD EXPRES CĂ NICIUN ALT LITIGIU NU VA FI ALĂTURAT SAU FUZIONAT CU LITIGIUL DVS., FIE CĂ ESTE VORBA DE UN ARBITRAJ COLECTIV SAU DE ALTĂ NATURĂ. DVS. ȘI GAIJIN SUNTEȚI DE ACORD CĂ NU EXISTĂ NICIUN DREPT SAU AUTORITATE CARE SĂ PERMITĂ ARBITRAJUL UNUI LITIGIU PE BAZA UNEI ACȚIUNI COLECTIVE SAU A UNOR PROCEDURI DE ACȚIUNE COLECTIVĂ, CĂ NU EXISTĂ NICIUN DREPT SAU AUTORITATE CARE SĂ PERMITĂ CA UN LITIGIU SĂ FIE INTENTAT CA FIIND UNUL DE REPREZENTARE SAU DE INTERES PUBLIC ȘI CĂ NICIUN ARBITRAJ NU POATE FI COMBINAT CU NICIUN ALT ARBITRAJ.
13. DATELE DE CONTACT
13.1. Pentru a contacta Gaijin, vă rugăm să accesați portalul nostru de asistență, disponibil în prezent la https://support.gaijin.net.
ANEXA NR. 1. REGULAMENTUL DE JOC
1. Pentru a asigura o experiență de joc plăcută pentru toată lumea, atunci când jucați jocurile noastre trebuie să vă comportați respectuos și adecvat față de ceilalți jucători. Aceasta înseamnă, printre altele, că nu trebuie să folosiți porecle sau denumiri de clan (escadron etc.), sloganuri, logo-uri, descrieri etc. sau să difuzați alt conținut care să fie ilegal, de natură sexuală, înșelător, fals, care încurajează discursurile instigatoare la ură, care conține remarci derogatorii sau ofensatoare sau care se referă la figuri sau grupuri controversate într-un mod care incită la conflict, degradează demnitatea umană sau încurajează răsturnarea prin forță a guvernului. 
2. Trebuie să jucați corect și să nu întrerupeți în mod intenționat jocul echipei dvs. De exemplu, nu trebuie să vă răniți intenționat coechipierii („foc prietenesc”), să le blocați mișcările sau să rămâneți inactiv („AFK”) în timpul unei sesiuni de joc. Nu trebuie să folosiți cheat-uri, bug-uri, exploatări sau alte metode de joc neloial.
3. Nu trebuie să distribuiți spam, să folosiți un limbaj ofensator, să încurajați discriminarea, să postați conținut provocator, să participați la discuții care încalcă legea, să promovați discursul instigator la ură sau să încurajați alte forme de propagandă periculoasă, să discutați chestiuni care contravin decenței și moralității - fie prin chat-urile textuale/vocale, fie în alte moduri. Totodată, nu trebuie să partajați datele cu caracter personal ale altor persoane, să amenințați, să răspândiți informații false sau să discutați public acțiunile Administrației. Trebuie să folosiți limba corespunzătoare zonei lingvistice din chat-ul jocului (dacă este cazul).
4. Nu aveți voie să folosiți sistemul de reclamații din joc pentru a trimite reclamații irelevante sau nefondate sau pentru a insulta o persoană, fie că este vorba de un individ, un grup sau o corporație.
5. Utilizatorii pot raporta conținutul inacceptabil pe care l-au întâlnit în chat-urile de joc. De obicei, analizăm astfel de rapoarte în termen de două săptămâni și luăm măsurile corespunzătoare. Cu toate acestea, ne rezervăm dreptul de a nu dezvălui detaliile deciziei noastre.
6. Nu susținem și nici nu sprijinim entități politice. Utilizarea jocurilor noastre în scopuri politice este interzisă. În special, mesajele din chat-urile din cadrul jocurilor, denumirile, logo-urile și descrierile clanurilor (escadroanelor etc.) nu trebuie să cuprindă conținut politic, cu excepția conținutului neutru pe care Gaijin îl poate adăuga ocazional (de exemplu, steaguri și embleme naționale ale statelor membre ale Națiunilor Unite).
7. Administrația își rezervă dreptul de a nu interveni în activitățile clanurilor, în special în ceea ce privește distribuirea autorității clanului între membrii săi, acțiunile managerilor de clan sau în cazul în care cineva creează un clan cu o denumire sau un logo similar.
8. În cazul în care încălcați acest Regulament de joc, Administrația poate să ia măsuri corective sau să impună o sancțiune la alegere, în orice moment și fără explicații suplimentare, de exemplu, prin modificarea poreclelor sau a denumirilor/descrierilor clanurilor (escadroanelor etc.) care încalcă Regulamentul, restricționarea accesului dvs. la un Joc, desființarea unui clan (escadron etc.), impunerea de restricții privind utilizarea chat-urilor de joc („dezactivarea sunetului”), ștergerea sau suspendarea Contului dvs. sau impunerea oricărei alte sancțiuni. Într-un astfel de caz, nu veți avea dreptul la rambursare sau compensație.
9. În cazul în care acțiunile dvs. nu încalcă în mod explicit normele descrise în acest document, însă conduc la plângeri majore din partea altor Utilizatori sau dăunează intereselor unor terțe părți sau ale Gaijin, Administrația își rezervă dreptul de a aplica Restricția de acces la joc sau de a vă șterge Contul.
10. De regulă, deciziile Administrației sunt irevocabile. Contestațiile sunt soluționate la discreția acesteia, de la caz la caz.
IMPORTANT: Pentru o interpretare detaliată și sfaturi privind acțiunile interzise și sancțiunile corespunzătoare în cadrul Jocurilor noastre, vă rugăm să consultați Codul de conduită Gaijin, disponibil la adresa legal.gaijin.net/codeofconduct. Vă rugăm să rețineți că acest cod este un document de referință cu scop explicativ și nu obligă sau limitează aplicarea de către Gaijin a acestui Regulament de joc.
ANEXA NR. 2. ACORDUL DE LICENȚĂ PENTRU UTILIZATORUL FINAL
AVIZ IMPORTANT: VĂ RUGĂM SĂ CITIȚI CU ATENȚIE ACEST DOCUMENT ÎNAINTE DE A-L ACCEPTA ȘI SĂ VĂ ASIGURAȚI CĂ AȚI ÎMPLINIT V RSTA DE 16 ANI SAU ORICE ALTĂ V RSTĂ IMPUSĂ DE LEGISLAȚIA ȚĂRII DVS. DE REȘEDINȚĂ PENTRU A ACCEPTA ACEST DOCUMENT. PUTEȚI AFLA MAI MULTE DETALII DESPRE V RSTA PERMISĂ MAI JOS, ÎN SECȚIUNEA 7 A ACESTUI DOCUMENT.
Reprezentarea unei arme sau a unui vehicul din lumea reală în cadrul Jocurilor nu implică o participare la dezvoltarea acestora, sponsorizarea sau susținerea unui producător de arme sau vehicule.
1. ACORDAREA LICENȚEI
1.1. Prin prezenta, vă acordăm dreptul de a stoca, descărca, instala, executa și afișa cea mai recentă versiune a clientului de Joc corespunzător platformei (dispozitiv computerizat: desktop, laptop, telefon mobil sau, în special, consolă de jocuri) pentru care Jocurile au fost proiectate în mod specific de Gaijin, în scopul unic și exclusiv de a fi jucat(e).
1.2. Deși numim Licența „Licență pentru Joc”, drepturile menționate mai sus se referă exclusiv la clientul de Joc, pe care Gaijin îl pune în mod deliberat la dispoziție pentru descărcare, instalarea ulterioară a Jocului și lansarea acestuia. Vă rugăm să rețineți că nu vi se permite să stocați, să descărcați, să modificați sau să folosiți în alt mod orice parte a Jocului care nu se referă la clientul acestuia (partea clientului), inclusiv, printre altele, orice componentă back-end (partea serverului) a Jocului și a Articolelor din joc (vă rugăm să consultați, de asemenea, Secțiunea 6 din EULA pentru a afla mai multe despre utilizarea Articolelor din joc în Jocurile Gaijin). Licența vă permite să interacționați cu părțile „non-client” ale Jocului numai în condițiile în care Gaijin le pune la dispoziție din punct de vedere tehnic în cadrul Jocurilor și în măsura în care Gaijin are dreptul de a modifica metodele unei astfel de interacțiuni tehnice.
1.3. Licența care vă este acordată în temeiul prezentului Acord de licență pentru utilizatorul final este:
	* neexclusivă - nu sunteți singurul Utilizator („titular de licență”) și putem acorda aceeași licență sau orice altă licență pentru oricare dintre Jocurile noastre altor Utilizatori;
	* doar pentru uz personal - puteți utiliza Jocul doar pe dispozitivul dvs. personal (care este folosit doar în scopuri personale și în primul rând de către dvs.); totodată, orice utilizare comercială sau nepersonală a Jocului este exclusă în mod expres;
	* limitată - puteți utiliza Jocurile numai în scopurile și prin mijloacele prevăzute în prezentul Acord de licență pentru utilizatorul final și în Termenii și condițiile contractuale;
	* revocabilă - ceea ce înseamnă că, în anumite cazuri, putem rezilia Licența conform prevederilor Secțiunii 11 din Acordul de licență pentru utilizatorul final de mai jos;
	* netransferabilă - ceea ce înseamnă că Licența vă este acordată numai dvs. și nu o puteți ceda, sublicenția sau transfera în alt mod către nicio altă persoană (fie ea persoană fizică sau juridică). Pentru evitarea oricărui dubiu, drepturile și obligațiile dvs. în temeiul Licenței nu sunt transferabile - nici parțial, nici în totalitate.
1.4. Jocurile sunt acordate sub licență, nu vândute. Asta înseamnă că nu dobândiți niciun drept de proprietate sau alte drepturi asupra copiilor digitale ale Jocurilor, cu excepția cazului în care acest lucru este obligatoriu în conformitate cu legislația în vigoare. Totodată, nu vi se acordă niciun drept care nu este menționat în mod expres în acest Acord de licență pentru utilizatorul final sau în Termenii și condițiile contractuale.
2. PERIOADA DE VALABILITATE ȘI TERITORIUL LICENȚEI
2.1. Perioada de valabilitate a Licenței începe de la data acceptării de către dvs. a prezentului EULA și durează până când acest EULA este suspendat sau reziliat, conform prevederilor din Secțiunea 11 de mai jos.
2.2. Puteți utiliza Jocul în întreaga lume, cu excepția cazului în care Gaijin specifică altfel pe Site-ul oficial al Jocului, în cadrul clientului Jocului, pe o copie fizică a Jocului sau prin orice alt mijloc la alegerea exclusivă a Gaijin. Gaijin are dreptul de a schimba în mod unilateral teritoriul Licenței conform prevederilor punctului 11.2 din Condițiile noastre de utilizare.
3. LIMITĂRILE LICENȚEI
3.1. Licența care vă este acordată în temeiul prezentului EULA are anumite limitări. Gaijin are dreptul de a rezilia Licența dvs. în cazul în care încălcați limitările prevăzute în această secțiune.
3.2. Prin prezenta, sunteți de acord și garantați necondiționat că NU VEȚI face (și nu veți încerca să faceți sau să facilitați), în nicio circumstanță, următoarele:
3.2.1. Transfer
	* nu veți vinde, nu veți împrumuta, nu veți închiria, nu veți sublicenția, nu veți publica, nu veți distribui, nu veți transfera în orice alt mod Jocul (sau o copie a acestuia), parțial sau integral, în favoarea unei terțe părți;
	* nu veți permite terților să beneficieze de pe urma utilizării Jocului prin contracte privind dreptul de folosință a bunurilor pe durată limitată, contracte de servicii sau în orice alt mod, inclusiv prin exploatarea comercială.
3.2.2. Lucrări derivate sau inginerie inversă
	* nu veți schimba, nu veți modifica, nu veți traduce, nu veți crea lucrări derivate, nu veți face inginerie inversă, nu veți extrage codul sursă, nu veți dezasambla, nu veți decompila Jocul, parțial sau integral, și nu veți comite alte acțiuni specificate la punctul 4.3 din Condițiile de utilizare.
3.2.3. Utilizarea rău intenționată sau înșelătoare
	* nu veți modifica codul serverului (inclusiv prin utilizarea de cheat-uri, hack-uri etc.);
	* nu veți exploata defecte în mecanica Jocului (exploatări, bug-uri etc.);
	* nu veți utiliza software care automatizează procesul de joc (boți, mod-uri), modifică gameplay-ul sau funcționalitatea Jocului, acordă un avantaj față de alți jucători care nu folosesc un astfel de software sau modifică în alt mod experiența de joc - fie că este vorba de experiența dvs. sau a oricărui alt jucător;
	* nu veți utiliza niciun software terț care ar putea interfera în vreun fel cu Jocul și care nu este autorizat de Gaijin pentru un anumit Joc (anumite Jocuri) sau servicii conexe, cu excepția cazului în care o astfel de utilizare este prevăzută de lege ca regulă obligatorie;
	* nu veți distruge, nu veți dezactiva (sau nu veți ajuta la distrugerea, dezactivarea) niciun computer sau server utilizat pentru a oferi suport pentru Joc și serviciile conexe; nu veți încărca niciun fișier care conține coduri malițioase, inclusiv viruși, spyware, troieni, viermi informatici, date corupte în mod intenționat sau orice alte fișiere care pot deteriora sau interfera cu Jocurile și serviciile conexe; nu veți organiza, nu veți ajuta sau nu veți lua parte la niciun tip de atac cibernetic, inclusiv, dar fără a se limita la refuzul serviciului, și nu veți întreprinde alte acțiuni sau tentative de a perturba Jocurile și serviciile conexe;
	* nu veți utiliza - cu bună știință sau fără intenție - Jocul pentru a încălca sau a contribui la încălcarea oricărei legi sau reglementări aplicabile;
	* nu veți pune la dispoziție, nu veți oferi, nu veți promova, nu veți mediatiza și nu veți distribui în alt mod niciunul dintre mijloacele de utilizare malițioasă sau înșelătoare menționate mai sus.
3.2.4. Utilizarea folosind mijloace de eludare sau de manipulare
	* nu vă veți angaja în niciun act care să contravină spiritului sau utilizării preconizate a Jocului și a serviciilor conexe (conform celor stabilite în mod rezonabil de Gaijin), inclusiv, dar fără a se limita la eludarea sau manipularea Jocului, a mecanicii Jocului și a normelor stabilite de Termenii și condițiile contractuale și de prezentul EULA.
3.2.5. Utilizarea comercială
	* nu veți utiliza Jocul sau părți ale acestuia în scopuri comerciale, inclusiv, dar fără a se limita la următoarele: (1) pentru a interacționa cu sau pentru a facilita publicitatea sau ofertele comerciale; (2) pentru a transfera Articole din Joc prin alte mijloace decât cele prevăzute în mod explicit de Joc sau de alte servicii Gaijin.
3.2.6. Prestarea de servicii
	* nu veți utiliza Jocul sau părți ale acestuia pentru a presta servicii în cadrul Jocului, inclusiv altor Utilizatori, în schimbul unui comision sau al oricărei alte contraprestații, ceea ce include în mod explicit, dar fără a se limita la creșterea nivelului jucătorului, creșterea nivelului echipei, colecționarea de articole, executarea misiunilor, participarea la bătălii în schimbul unei plăți, grind-ul pentru a obține resurse.
3.2.7. Transmiterea informațiilor neautorizate
	* nu veți utiliza Jocul pentru a partaja informații neautorizate, inclusiv, dar fără a se limita la e-mailuri nesolicitate, junk mail, spam și orice material care promovează malware, spyware și descărcări.
3.2.8. Conexiunile neautorizate
	* nu veți utiliza, nu veți facilita, nu veți crea sau nu veți menține nicio conexiune neautorizată la Joc, inclusiv, dar fără a se limita la: (1) conexiuni la servere neautorizate care simulează sau încearcă să simuleze orice parte a Jocului; (2) conexiuni care utilizează programe, instrumente specializate și software care nu este permis de Gaijin.
3.2.9. Mining-ul datelor ascunse
	* nu veți extrage și nu veți colecta în alt mod acele date din Joc care nu sunt menite să fie afișate în timpul unei utilizări normale (în sensul preconizat de Gaijin) a respectivului Joc.
3.2.10. Limitările Condițiilor de utilizare
	* nu veți utiliza Jocul într-un alt mod care să contravină Condițiilor de utilizare, inclusiv Secțiunilor 3 și 4 ale prezentului EULA. Pentru comoditate, iată câteva exemple de astfel de utilizări interzise:
	i) folosirea de nume de utilizator (sau porecle) ilegale sau nepotrivite, cum ar fi nume de teroriști, lideri naziști sau criminali de război naziști;
	ii) punerea la dispoziție prin intermediul Jocurilor a oricărui material/oricărei informații sau comiterea altor acțiuni care încalcă drepturile unei terțe părți (indiferent dacă este vorba de o persoană fizică sau juridică);
	iii) publicarea de materiale care includ nuditate, violență excesivă, precum și de conținut sexual, ofensator sau alte tipuri de conținuturi nepotrivite; distribuirea de link-uri către astfel de conținuturi sau utilizarea în alt mod a Jocului pentru a atinge astfel de scopuri;
	iv) postarea de informații abuzive, amenințătoare, obscene, defăimătoare, calomnioase sau ofensatoare pe criterii rasiale, sexuale, religioase sau de altă natură; distribuirea de link-uri către astfel de informații sau utilizarea în alt mod a Jocului pentru a atinge astfel de scopuri.
3.3. Această listă nu este exhaustivă; vă rugăm să consultați, de asemenea, Condițiile noastre de utilizare pentru a afla mai multe despre modul de utilizare și restricțiile aplicabile serviciilor Gaijin, inclusiv Jocurilor.
4. DREPTURILE DE PROPRIETATE ȘI GESTIONAREA DREPTURILOR DIGITALE
4.1. Sunteți de acord că codul informatic, imaginile vizuale, sunetele, sistemele, ideile, metodele de operare, documentația și alte informații conținute în Jocuri sunt proprietate intelectuală și/sau secrete comerciale valoroase ale Gaijin sau ale furnizorilor și/sau licențiatorilor săi și sunt protejate de dreptul de proprietate intelectuală, civil și penal.
4.2. Totodată, recunoașteți că Jocurile sunt un produs comercial operat de Gaijin la propria discreție.
4.3. Pentru a preveni utilizarea neautorizată a Jocului, Gaijin ar putea utiliza mijloace tehnice specifice (instrumente DRM, soluții anti-cheat etc.) concepute pentru a împiedica o astfel de utilizare neautorizată a Jocurilor noastre, a proprietății noastre intelectuale și a altor drepturi. De exemplu, Gaijin utilizează Easy Anti-Cheat în acest scop (pentru mai multe informații, vă rugăm să vizitați site-ul oficial Easy Anti-Cheat, disponibil la www.easy.ac). Pe lângă aceasta, Gaijin poate utiliza astfel de mijloace tehnice și pentru a se asigura că folosiți o copie originală a Jocului și că nu încălcați Termenii și condițiile contractuale.
5. ACCESUL LA DEMO
Ocazional, Gaijin poate oferi anumitor Utilizatori la alegerea sa accesul la un anumit Joc sau la un Cont Gaijin conceput exclusiv pentru lansarea și utilizarea Jocului pentru o perioadă scurtă de timp specificată de Gaijin și, de obicei, fără a percepe vreo taxă pentru un astfel de acces („Accesul la demo”). Cu toate acestea, Gaijin nu garantează deținătorilor dreptului de Acces la demo securitatea progresului lor în joc și a Articolelor din joc sau posibilitatea de a transfera datele din Contul demo în Contul personal Gaijin.
6. ARTICOLE DIN JOC ȘI COSTURI APLICABILE
6.1. Jocurile Gaijin sunt de obicei distribuite în mod gratuit (cu excepția cazului în care Gaijin sau partenerii săi de distribuție declară în mod explicit contrariul). Indiferent care este baza de distribuție (plătită, gratuită sau de altă natură), Gaijin oferă, în general, pentru bani „reali”, dreptul de a utiliza date opționale din joc menite să extindă sau să îmbunătățească jocul și experiența de joc, cum ar fi monede virtuale (cu care puteți achiziționa alte articole din joc), DLC-uri, personaje și obiecte virtuale (vehicule, arme, mount-uri, echipament militar etc.), precum și skin-uri pentru acestea, articole consumabile și alte articole/caracteristici care vă modifică gameplay-ul și vă îmbunătățesc experiența de joc (denumite colectiv „Articole din joc”). Astfel de Articole din joc constituie o parte integrantă a Jocului respectiv, iar Licența acoperă utilizarea lor în aceeași măsură ca și Jocul, incluzând toate limitările aplicabile. Articolele din joc oferite sau vândute pentru un Joc Gaijin nu sunt compatibile cu niciun alt joc, cu excepția cazului în care Gaijin facilitează și permite în mod expres acest lucru.
6.2. Articolele din joc puse la dispoziție prin intermediul serviciilor Gaijin sunt oferite sub licență, nu vândute. Modalitățile de utilizare a Articolelor din joc specifice pot depinde de anumite mecanici de joc și/sau obiective din cadrul jocului.
6.3. Costurile (sub formă de monedă din joc sau de bani „reali”) suportate de dvs. în schimbul oricărui Articol din joc nu sunt rambursabile și nu pot fi compensate în schimbul unui alt Articol din joc decât dacă:
	* o astfel de rambursare sau un astfel de schimb este autorizat în mod expres și neechivoc de către Gaijin (de exemplu, puteți cumpăra cu monedă virtuală un alt Articol din joc în măsura în care acest lucru este permis în mod expres în Jocul respectiv);
	* Condițiile de utilizare prevăd altfel;
	* legislația în vigoare prevede în mod obligatoriu altfel.
VĂ RUGĂM SĂ REȚINEȚI CĂ GAIJIN NU OFERĂ RAMBURSĂRI ÎN CAZ DE, DAR FĂRĂ A SE LIMITA LA ȘTERGEREA SAU EXPIRAREA CONTULUI DVS. GAIJIN, REVOCAREA LICENȚEI SAU ORICE ALT MOTIV DE REZILIERE A EULA.
6.4. Totodată, vă rugăm să consultați Condițiile noastre de utilizare pentru mai multe detalii privind colectarea și facturarea oricăror costuri aplicabile suportate în cadrul Serviciilor (inclusiv în Gaijin Store și Gaijin Marketplace, pentru care putem invoca reguli suplimentare care fac parte din Termenii și condițiile contractuale) și Jocurilor noastre. Vă rugăm să acordați o atenție deosebită Secțiunilor 5 și 6.
7. RESTRICȚII DE V RSTĂ
7.1. Pe lângă vârsta minimă necesară pentru a accepta Termenii și condițiile contractuale (inclusiv acest EULA) - vârsta stabilită în Termenii și condițiile contractuale, adică 16 ani sau vârsta majoratului legal în vigoare în țara dvs. - vă rugăm să rețineți că fiecare Joc poate avea, de asemenea, propria clasificare sau propriile restricții de vârstă (de exemplu, PEGI, ESRB, în funcție de regiunea dvs.).
7.2. În funcție de legislația în vigoare, dacă dvs. (sau copilul dvs. care intenționează să joace Jocul) nu aveți vârsta minimă necesară, trebuie să faceți următoarele:
	* Evitați să folosiți Jocurile noastre;
	* Consultați-vă cu părinții sau cu tutorele legal pentru a afla dacă puteți juca Jocul;
	* Efectuați alte acțiuni prevăzute de legislația țării dvs.
DACĂ NU AȚI ÎMPLINIT V RSTA DE 16 ANI (SAU ORICE ALTĂ V RSTĂ IMPUSĂ ÎN ȚARA DVS. PENTRU A PUTEA ACCEPTA PE DEPLIN DOCUMENTE OBLIGATORII DIN PUNCT DE VEDERE JURIDIC), VĂ RUGĂM SĂ CEREȚI PĂRINTELUI SAU TUTORELUI DVS. SĂ REVIZUIASCĂ ACEST DOCUMENT ȘI SĂ CONFIRME CĂ PUTEȚI JUCA. NU PUTEȚI JUCA JOCURILE NOASTRE FĂRĂ UN ASTFEL DE CONSIMȚĂM NT.
8. MĂSURI DE PRECAUȚIE ÎN MATERIE DE SĂNĂTATE
8.1. Înțelegeți și acceptați că conținutul audiovizual al Jocului poate agrava tulburările epileptice și alte afecțiuni neurologice. Dacă sunteți predispus(ă) la astfel de afecțiuni, vă recomandăm insistent să vă consultați medicul înainte de a juca Jocurile noastre sau să vă abțineți de la joc; Gaijin nu este responsabil pentru consecințele directe sau indirecte pe care le poate cauza Jocul într-o astfel de situație.
8.2. Recunoașteți, de asemenea, că jocul continuu poate duce la oboseală excesivă, care, la rândul său, poate provoca anumite boli, inclusiv probleme de vedere, diverse tipuri de deformări ale coloanei vertebrale, nevroze și alte tulburări de sănătate. Este responsabilitatea dvs. să țineți evidența timpului pe care îl petreceți jucând Jocurile noastre, să faceți pauze/repausuri, să adoptați o poziție corectă în timpul jocului și să luați alte măsuri de precauție pentru a vă menține o stare bună de sănătate.
9. CERINȚELE TEHNICE ȘI DE SISTEM
9.1. Vă rugăm să rețineți că cerințele de mai jos pot suferi modificări ocazionale, chiar și în cadrul aceluiași Joc. Acestea se datorează, în principal, modificărilor pe care Gaijin le poate aduce periodic Jocului, în conformitate cu Secțiunea 10 din prezentul EULA. Cu toate acestea, Gaijin își rezervă dreptul de a modifica cerințele cu privire la orice Joc, la propria discreție.
9.1.1. Cerințele minime. Fiecare Joc este conceput să fie jucat pe una sau mai multe platforme specifice (sisteme de operare sau dispozitive). În unele cazuri, un Joc poate avea cerințe tehnice minime specifice dispozitivului dvs. (de exemplu, în ceea ce privește procesorul, placa grafică, memoria RAM, spațiul de stocare etc.), care sunt indicate de Gaijin pe site-ul oficial al Jocului, pe pagina oficială a Jocului de pe o platformă de jocuri terță sau prin alte mijloace, la discreția Gaijin. Vă rugăm să vă asigurați că platforma dvs. îndeplinește aceste cerințe minime. În caz contrar, Gaijin nu garantează că Jocul va putea fi lansat sau că va funcționa corect și nu poartă nicio răspundere pentru alte defecte ale acestuia. Este responsabilitatea exclusivă a Utilizatorului să dispună de suficiente resurse pe dispozitiv pentru a putea stoca și lansa Jocul, inclusiv memorie RAM liberă, spațiu de stocare, putere de procesare și performanță grafică, etc.
9.1.2. Cerințele recomandate. În scop informativ și pentru confortul dvs., publicăm de obicei cerințele recomandate pentru Jocurile noastre în ceea ce privește parametrii tehnici ai dispozitivului dvs. Vă rugăm să acordați atenție faptului că aceste cerințe recomandate sunt concepute doar în scop informativ, nu asigură funcționarea perfectă a Jocului și nu oferă nicio altă garanție. Pentru evitarea oricărui dubiu, în cazul în care o platformă (fie că este vorba de un dispozitiv sau de un sistem de operare) este menționată ca fiind o „cerință recomandată” pentru un Joc, aceasta înseamnă că Jocul este conceput pentru a funcționa numai pe o astfel de platformă. Același lucru este valabil și pentru alte „cerințe recomandate”, a căror necesitate reiese în mod clar din context.
9.1.3. Necesitatea unei conexiuni la internet. De obicei, pentru a funcționa corect și a oferi o experiență de joc satisfăcătoare, Jocurile oferite de Gaijin necesită o conexiune la internet stabilă și rapidă. Vă rugăm să rețineți că Gaijin nu este responsabil pentru eventualele defecte ale Jocului care ar putea fi cauzate de calitatea (inclusiv viteza, disponibilitatea serverelor Gaijin și timpul de răspuns sau „ping”) conexiunii dvs. la Internet.
10. PATCH-URI, ACTUALIZĂRI ȘI MODIFICĂRI
10.1. Pentru a ne asigura că experiența utilizatorului, serviciile și eficiența acestora în cadrul Jocurilor Gaijin sunt la cel mai înalt nivel posibil, trebuie să patchăm, să actualizăm și să modificăm periodic Jocurile noastre. De obicei, această necesitate rezultă în actualizări obligatorii și/sau automate ale Jocurilor noastre și este posibil ca versiunile mai vechi ale acestora să nu poată fi lansate sau să nu funcționeze până când nu le actualizați.
10.2. Gaijin are dreptul de a modifica codul software al Jocului în orice moment, la propria discreție. Astfel de modificări pot afecta, printre altele, funcționalitatea Jocului și a altor conținuturi ale acestuia. De exemplu, este posibil să adăugăm sau să eliminăm conținut sau caracteristici, să rezolvăm erori și bug-uri, să facem modificări în ceea ce privește echilibrul Jocului etc.
10.3. Vă rugăm să acordați o atenție deosebită faptului că unele patch-uri, actualizări și modificări pot (și, în timp, vor) impune cerințe tehnice mai mari asupra dispozitivului dvs. sau pot crește utilizarea resurselor dispozitivului din partea Jocului, ceea ce poate (și, în timp, va) duce la o performanță redusă a Jocului și/sau la necesitatea de a reduce setările grafice sau de alt tip.
10.4. Prin acceptarea prezentului EULA, confirmați și recunoașteți că refuzul dvs. de a actualiza Jocul poate face imposibilă utilizarea ulterioară a acestuia, iar prezentul EULA va fi considerat suspendat până în momentul în care veți actualiza Jocul.
11. REZILIEREA ACORDULUI DE LICENŢĂ
11.1. Rezilierea de către Utilizator. Puteți rezilia acest EULA imediat dacă încetați definitiv să utilizați Jocurile noastre și dacă le ștergeți de pe dispozitivul dvs.
11.2. Rezilierea de către Gaijin. Avem dreptul atât de a suspenda, cât și de a rezilia definitiv acest EULA (ceea ce presupune, de asemenea, restricționarea accesului dvs. la oricare dintre Jocurile noastre) în următoarele cazuri:
	* încălcați grav acest EULA sau Termenii și condițiile contractuale;
	* încălcați Regulamentul de joc în modul și în măsura în care acest lucru este prevăzut de Regulamentul de joc;
	* suspendăm sau ștergem Contul dvs. Gaijin pe baza motivelor prevăzute în Condițiile noastre de utilizare;
	* încetăm să gestionăm și să distribuim Jocul sau încetăm în orice alt mod să oferim acces la Joc, sub rezerva unei notificări prealabile rezonabile;
	* alte motive, în conformitate cu Termenii și condițiile contractuale.
11.3. În cazul rezilierii Acordului de licență în conformitate cu această Secțiune a EULA sau pentru orice alt motiv prevăzut în Termenii și condițiile contractuale, nu vom mai avea nicio obligație sau responsabilitate față de dvs.
11.4. În cazul în care Gaijin reziliază prezentul Acord, această reziliere va intra în vigoare imediat, cu excepția cazului în care Gaijin declară în mod expres sau legislația în vigoare prevede în mod obligatoriu altfel.
11.5. Rezilierea Acordului de licență nu va afecta nicio obligație sau răspundere a dvs. sau a Gaijin care a apărut sau a existat înainte de o astfel de reziliere.
VĂ RUGĂM SĂ REȚINEȚI CĂ REZILIEREA TERMENILOR ȘI CONDIȚIILOR CONTRACTUALE/CONDIȚIILOR DE UTILIZARE SAU SUSPENDAREA PREZENTULUI EULA VA DUCE LA REZILIEREA/SUSPENDAREA ACORDULUI DE LICENȚĂ.
12. CONDIȚII SUPLIMENTARE AFERENTE PLATFORMEI UTILIZATE
În cazul în care obțineți acces la Joc prin intermediul unor platforme terțe, este responsabilitatea dvs. exclusivă să vă asigurați că utilizați atât platformele, cât și eventualele conturi de pe ele (cum ar fi Apple App Store, contul PlayStation sau Xbox) în conformitate cu politicile aplicabile acestora. Vă rugăm să consultați mai jos condițiile specifice fiecărei platforme.
În orice caz, aceste platforme terțe nu sunt responsabile pentru încălcarea prezentului EULA sau pentru orice omisiune din partea Gaijin. Nicio dispoziție din acest EULA nu este menită să modifice acordurile dintre platformele terțe și dvs.; condițiile respectivelor acorduri vor prevala asupra prezentului EULA în toate aspectele legate de utilizarea acestor platforme și a proprietății lor intelectuale.
Vă rugăm să rețineți că Gaijin va respecta toate cerințele platformelor terțe pentru a vă permite să accesați Jocurile prin intermediul lor. Prin urmare, este posibil ca Gaijin să fie nevoit să aducă modificări acestui EULA pentru a se conforma cerințelor platformelor terțe.
Orice întrebare în acest sens trebuie adresată Serviciului de asistență, după cum se specifică în Secțiunea 13 din Condițiile de utilizare.
12.1. Condiții suplimentare pentru Apple App Store
Următoarele condiții suplimentare se aplică Jocurilor disponibile pe orice dispozitiv personal iPhone sau iPad fabricat de Apple Inc. („Apple”):
	* După cum s-a specificat anterior, acest EULA este încheiat între dvs. și Gaijin, și nu între dvs. și Apple, care nu are nicio obligație în temeiul acestui EULA și nu poartă nicio răspundere pentru eventualele încălcări, inclusiv pentru orice defecte și defecțiuni ale Jocului. Utilizarea Jocurilor furnizate prin intermediul Apple se va face în conformitate cu regulile de utilizare stabilite în Termenii și condițiile serviciilor media Apple sau în Termenii privind conținutul angro, care prevalează asupra condițiilor prezentului EULA.
	* După cum se specifică la punctul 1.3 din acest EULA, Licența care vă este acordată este netransferabilă și, prin urmare, va fi limitată la dreptul de a stoca Jocul numai în memoria produselor Apple pe care le dețineți sau le controlați și de a lansa și afișa Jocul numai pe produsele Apple pe care le dețineți sau le controlați, în conformitate cu Normele de utilizare stabilite în Termenii și condițiile serviciilor media Apple, cu excepția produselor Apple pe care nu le dețineți și nu le controlați, dar care vă sunt asociate prin Partajare familială, achiziție angro sau contracte valabile din punct de vedere legal.
	* Asistența și întreținerea Jocurilor nu intră în responsabilitatea Apple.
	* Toate garanțiile referitoare la Jocuri, fie că sunt implicite sau exprimate prin lege, constituie responsabilitatea exclusivă a Gaijin. În ceea ce privește Jocul, Apple nu are nicio obligație de garanție. Orice reclamație, pierdere, răspundere, daună, cost sau cheltuială care rezultă din încălcarea oricărei garanții va fi responsabilitatea exclusivă a Gaijin. Singura excepție este că, în cazul în care Jocul nu respectă garanția aplicabilă (expresă sau implicită), puteți notifica Apple, iar Apple vă va rambursa prețul de achiziție al Jocului.
	* Apple nu va fi responsabilă pentru soluționarea oricăror reclamații din partea dvs. sau a oricărei terțe părți în legătură cu Jocul, inclusiv, dar fără a se limita la: (i) reclamații privind răspunderea pentru produse; (ii) reclamații conform cărora Jocul nu respectă cerințele legale sau de reglementare aplicabile; (iii) reclamații care decurg din legislația privind protecția consumatorilor sau din legi similare, inclusiv în legătură cu utilizarea de către Joc a cadrelor HealthKit și HomeKit.
	* În cazul în care o terță parte pretinde că Jocurile încalcă drepturile sale de proprietate intelectuală, Gaijin va fi singurul responsabil pentru investigarea, justificarea, soluționarea și lichidarea unei astfel de reclamații de încălcare a proprietății intelectuale (dacă este necesar și în măsura prevăzută de prezentul EULA).
	* Declarați că nu vă aflați în nicio țară care face obiectul unui embargo din partea SUA și nici nu figurați pe Lista de Resortisanți Special Desemnați a Departamentului Trezoreriei SUA sau pe Lista de Persoane Respinse a Departamentului de Comerț al SUA.
	* Sunteți de acord că acest EULA nu creează drepturi sau căi de atac pentru nicio persoană în afara părților implicate. Fără a aduce atingere celor de mai sus, Apple sau filiala sa este o terță parte beneficiară a EULA și, odată cu acceptarea acestuia de către dvs., Apple sau filiala sa va avea dreptul (și se va considera că a acceptat dreptul) de a aplica acest Acord împotriva dvs. în calitate de terță parte beneficiară.
12.2. Condiții suplimentare privind licența Sony
În cazul în care jucați Jocul pe sistemul de divertisment computerizat PlayStation disponibil pe dispozitivele PlayStation, se aplică următorii termeni și condiții suplimentare:
a) pentru SIEA:
Achiziționarea și utilizarea articolelor se supun Condițiilor de utilizare a Serviciilor și Acordului de utilizare PlayStation™Network. Acest serviciu online v-a fost sublicențiat de către Sony Interactive Entertainment America.
b) pentru SIEE:
Orice conținut cumpărat dintr-un magazin din cadrul jocului este achiziționat de la Sony Interactive Entertainment Network Europe Limited („SIENE”) și face obiectul Condițiilor de utilizare și Acordului de utilizare PlayStation™Network, disponibile în PlayStation™Store. Vă rugăm să verificați drepturile de utilizare pentru fiecare achiziție, deoarece acestea pot varia de la un articol la altul. Cu excepția cazurilor în care se indică altfel, conținutul disponibil într-un magazin din cadrul jocului are aceeași clasificare de vârstă ca și jocul.
12.3. Condiții suplimentare privind licența Microsoft
În cazul în care jucați Jocul pe platforma Xbox, se aplică următorii termeni și condiții suplimentare:
	* vă veți supune oricăror politici care se aplică în cazul utilizării Xbox, inclusiv Contractul de furnizare a serviciilor Microsoft disponibil la https://www.microsoft.com/en/servicesagreement/.
	* Gaijin este singurul răspunzător în temeiul prezentului EULA, Microsoft și afiliații săi nu sunt licențiatori în temeiul prezentului EULA, Microsoft și afiliații săi nu sunt responsabili pentru buna funcționare a Jocului și nici pentru respectarea garanțiilor, motiv pentru care nicio cerere de despăgubire pentru daune în ceea ce privește Jocul nu poate fi adresată către Microsoft sau afiliații săi.
	* Microsoft și afiliații săi nu vor furniza niciun fel de asistență și întreținere a Jocurilor, acestea fiind responsabilitatea exclusivă a Gaijin.
Indiferent de situație, acordurile aplicabile ale Microsoft, inclusiv Condițiile de utilizare Xbox Live, vor prevala asupra prezentului EULA, care nu reglementează relația dintre dvs. și Microsoft sau afiliații săi.
Revizuit ultima dată și intrat în vigoare: 14 septembrie 2023.
